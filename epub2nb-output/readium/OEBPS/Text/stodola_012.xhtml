<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stodola-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stodola-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_kapitola ParaOverride-1">3× fejeton osamělé ženy</p>
			<p id="_idParaDest-8" class="MLP_uroven3_nadpis ParaOverride-3">Virtuosové</p>
			<p class="MLP_text_bez1radku ParaOverride-1">Všimli jste si někdy, že jsou na světě klavírní virtuosové pouze dvojího druhu?</p>
			<p class="MLP_text ParaOverride-1">Buď jsou to takové neduživé děti s&#160;pavoučími prsty, kterými elegantně masírují bílé i&#160;černé klávesy, nepodléhajíce při tom jakýmkoliv předsudkům; vážní chlapci s&#160;účesy ze sedmdesátých let, bledí mladíci v&#160;nepadnoucích oblecích s&#160;lupy na vycpaných ramenech…, anebo pak jsou to velmi staří, vrásčití a&#160;věčně podmračení kmeti s&#160;divokými trsy obočí, s&#160;hranatými prsty dotýkajícími se ledabyle kláves jakoby mimochodem, téměř bez úhozu; starci s&#160;chomáči dlouhých bílých vlasů po stranách lysých lebek potažených tenkou kůži.</p>
			<p class="MLP_text ParaOverride-1">Klavírní virtuosové středního věku ale jaksi chybí, nejsou, ne­existují!</p>
			<p class="MLP_text ParaOverride-1">Kam mizí ti junioři, kteří mají pod nosem chmýří jemné jako řasy, aby vypluli po desítkách let k&#160;nepoznání zbrázděni věkem (často i&#160;pod jinými jmény), tentokrát s&#160;šedými chlupy v&#160;uších?</p>
			<p class="MLP_text ParaOverride-1">Jsou to opravdu tehdejší neveselí mládenci, co se&#160;– po letech ilegality <span class="MLP_znak_kurziva_11b">kdesi</span>&#160;– vracejí na pódia jako staří pánové v&#160;doprovodu lehké srdeční arytmie a&#160;těžkého patosu?</p>
			<p class="MLP_text ParaOverride-1">Kráčejí volným, ale rozhodným krokem ke křídlu, důstojně rozhodí netopýří křídla svých fraků přes okraj stoličky, se kterou začnou nevraživě cloumat a&#160;postrkovat, aby pak skončila v&#160;naprosto stejné poloze, v&#160;níž se nacházela před jejich příchodem na pódium, a&#160;vy, trochu nesvá v&#160;přešívaných šatech z&#160;modrého brokátu, žasnete nad tím, kde že se po celé roky skrývali?</p>
			<p class="MLP_text ParaOverride-1">Musí to být delikátní poslání, kvůli kterému se mladí mužové vzdají na desítky let koncertování. Jakoby zapomněli na nekonečně dlouhá odpoledne, která trávili cvičením etud a&#160;prstokladů v&#160;tichém bytě, kam občas pootevřeným oknem zazněl vzdálený výkřik ze vzdáleného hřiště, na kterém trávili svá mnohem kratší odpoledne jejich vzdálení vrstevníci.</p>
			<p class="MLP_text ParaOverride-1">„GÓL!“ křičeli ti barbaři mimo rytmus Chačaturianova Jezdce, který v&#160;cvalu zastavil svého vraníka, poplácal ho po pleci a&#160;dlouze se zadíval k&#160;pootevřenému oknu, za nímž se rozkládal svět, kterému nevládnou tercie a&#160;kvarty, ale auty a&#160;fauly, svět, ve kterém se allegro moderato ocitá v&#160;postavení mimo hru…</p>
			<p class="MLP_text ParaOverride-1">Vracíte se z&#160;dalšího koncertu abonentského cyklu plná tónů, a&#160;přece se vaše myšlenky upínají k&#160;čemusi jinému. K&#160;delikátní záhadě virtuosů.</p>
			<p class="MLP_text ParaOverride-1">U&#160;klavíru Steinway se tentokrát vystřídal ambiciózní a&#160;velmi technicistní vítěz soutěže mladých interpretů s&#160;Chopinovou Revoluční etudou C moll a&#160;profesor Platzner, který přítomné oslnil procítěným přednesem Debussyho.</p>
			<p class="MLP_text ParaOverride-1">Snažíte se přemýšlet o&#160;hudbě, když však později ulehnete do postele a&#160;zhasnete lampičku, stejně se na průklepové pásce vaší unavené mysli stále dokola vyťukává jediná věta: „Kam mizí klavírní virtuosové, kteří už nejsou mladí a&#160;ještě nejsou staří?“</p>
			<p class="MLP_text ParaOverride-1">Matka ve vedlejší místnosti má krátký záchvat nuceného kašle. Tím obvykle demonstruje svoji povědomost o&#160;pozdní hodině, v&#160;kterou jste přišla domů. Po chvíli je slyšet jen nepravidelné bzučení pouliční lampy.</p>
			<p id="_idParaDest-9" class="MLP_uroven3_nadpis ParaOverride-1">Abiturienti</p>
			<p class="MLP_text_bez1radku ParaOverride-1">Všimli jste si někdy, že na abiturientských večírcích bývají přítomni i&#160;zcela neznámí lidé?</p>
			<p class="MLP_text ParaOverride-1">Procházíte s&#160;mírným zpožděním neútulnou vinárnou, obloženou světlým dřevem (připomínajícím saunu nebo kuchyňskou linku z&#160;IKEA), a&#160;vcházíte do její zvláště nehostinné části, zvané <span class="MLP_znak_kurziva_11b">salónek</span>. Zde jsou lakovaná prkna přizdobena rustikálními prvky, jaké mívá červotočem deflorované kolo od vozu, keramické talíře s&#160;modřanským ornamentem a&#160;dokonce koňský chomout, míněný zřejmě jako komická rekvizita svatebních hostin. Vše lehce zaprášené. U&#160;dveří barevný kalendář s&#160;nezbytnou dívkou a&#160;mořem.</p>
			<p class="MLP_text ParaOverride-1">Další ozdobou tohoto chambre separé je tucet obličejů, které vám připadají povědomé asi jako tváře starších sourozenců vašich někdejších spolužáků, možná dokonce jejich rodičů.</p>
			<p class="MLP_text ParaOverride-1">Naproti vám vybíhá úsměv agilní spolužačky, která zosnovala celý ten šílený nápad se setkáním třídy po letech a&#160;vybrala takto neosobní podnik s&#160;neomylností zapřisáhlého abstinenta (patrně na doporučení své kolegyně z&#160;práce&#160;– rovněž zapřisáhlé abstinentky).</p>
			<p class="MLP_text ParaOverride-1">V&#160;tu chvíli k&#160;vašemu zděšení někteří účastníci téhle sadomasochistické revue začnou vykřikovat vaše jméno; příjmení samozřejmě! Letmo pohlédnete ke dveřím, ale na útěk už není pomyšlení. Svět se stává kolotočem, na kterém však místo koní, autíček a&#160;klaunů rotují Kratochvílové, Patočkové a&#160;Mejdřické.</p>
			<p class="MLP_text ParaOverride-1">Když se kolotoč konečně zastaví, přichází nudou umučený číšník a&#160;obřadným gestem vám nabízí obrovský jídelní lístek, na jehož polstrovaných deskách z&#160;purpurového sametu by se skvěle vyjímal klíč od městské brány.</p>
			<p class="MLP_text ParaOverride-1">Lidé poházení kolem stolu jsou vaši bývalí spolužáci, a&#160;co horšího&#160;– vy jste jejich bývalá spolužačka. Sounáležitost s&#160;touhle skupinou starých dětí vám připadá trapná&#160;– a&#160;lidé kolem vás se automaticky stávají vašimi třídními nepřáteli.</p>
			<p class="MLP_text ParaOverride-1">Jediná, na kterou jste se těšila&#160;– Jarmilka Nebřenská, nepřijela!</p>
			<p class="MLP_text ParaOverride-1">„Ona se nedávno podrobila nějakému nepříjemnému zákroku,“ špitne vám spolusedící zprava radostně. A&#160;když na ni tázavě pohlédnete, utrousí ještě spiklenecky: „Něco ženskýho,“ při čemž vrhne krátký pohled pod stůl, poukazujíc na přítomnost vlastního rozkroku, který nebyl, a jak ona pevně věří, nikdy ani nebude podobnému zákroku podroben.</p>
			<p class="MLP_text ParaOverride-1">Šunkové rolky se šlehačkou jsou pozřeny a&#160;pak, během žvýkání roštěné, která společně s&#160;ostatními účastníky setkání může jen vzpomínat na zašlé časy uprchlého mládí a&#160;kterou jste si objednali pod pseudonymem <span class="MLP_znak_kurziva_11b">Steak z&#160;pravé svíčkové</span>, si koutkem oka všimnete <span class="MLP_znak_kurziva_11b">jeho</span>!</p>
			<p class="MLP_text ParaOverride-1">Sedí v&#160;šedém obleku na samém kraji stolu, s&#160;odevzdanou útrpností pitvá svoji porci masa a&#160;občas se trpělivě usměje poznámkám holohlavého pána v&#160;brýlích, ve kterého se proměnil třídní enfant terrible.</p>
			<p class="MLP_text ParaOverride-1">„No, tohle je snad z&#160;medvědí tlapy,“ vykřikuje právě někdejší rebel a&#160;mává nad hlavou velkým soustem masa, napíchnutým na vidličce.</p>
			<p class="MLP_text ParaOverride-1">„Z&#160;medvědí rozhodně, z&#160;tlapy v&#160;tom lepším případě,“ mrkne na upjatou dámu, ve které je zazděna jedna radostná holčička z&#160;dávných let.</p>
			<p class="MLP_text ParaOverride-1">„A&#160;propos: víte, jak cirkusáci učej tancovat medvědy pro vystupování v&#160;manéži? Ne?“ rozhlédne se s&#160;vítězným úsměvem po poraženeckých úsměvech spolustolovníků. „Pomocí rozpálenýho plechu!“</p>
			<p class="MLP_text ParaOverride-1">Jedna zestárlá dívenka se hlasitě rozesměje. Váš soused zleva (zestárlý chlapec), přežvykující nepoddajné sousto, souhlasně pokývá hlavou a&#160;procedí skrze hovězí haši:</p>
			<p class="MLP_text ParaOverride-1">„To je pravda! Někde jsem to četl. Postavěj milýho medvěda na plech…“</p>
			<p class="MLP_text ParaOverride-1">Odložíte talíř se zbytkem jídla a&#160;věnujete se raději své sklence červeného vína. (Medvědí krve, dost možná.)</p>
			<p class="MLP_text ParaOverride-1">Zaměříte se na problém neznámého spolužáka v&#160;šedém obleku. Marně v&#160;duchu probíráte tři řady obličejů a&#160;jmen ze školních fotografií. Ten člověk vypadá jako dospělý! Jako autentický dospělý&#160;– rozhodně nepůsobí dojmem, že byl kdy dítětem. (Tedy alespoň ne ve vaší přítomnosti.)</p>
			<p class="MLP_text ParaOverride-1">Kde se tu vzal?</p>
			<p class="MLP_text ParaOverride-1">Vzpomínáte: Ve druhé třídě jeden kluk propadl… Ne, byl nemocný. Měl problém s&#160;játry (smáli jsme se mu, že je Číňan) a&#160;opakoval ročník! Jak jen se jmenoval? No prostě Číňan!</p>
			<p class="MLP_text ParaOverride-1">Pátravě se zadíváte na odstín pleti sedícího muže. Je spíš bledý, vypadá starší než ostatní…</p>
			<p class="MLP_text ParaOverride-1">Vlastně on na to Číňan pak umřel!, rozpomenete se.</p>
			<p class="MLP_text ParaOverride-1">Učitel? Ne, to je pitomost! Třídnímu je hodně přes sedmdesát a&#160;jiného by přece nepozvali…</p>
			<p class="MLP_text ParaOverride-1">Byl vám ten člověk vůbec (na kolotoči) představen? Byla jste vy představena jemu?</p>
			<p class="MLP_text ParaOverride-1">Není to Kratochvíl, Patočka ani Mejdřická. (Kůň, autíčko, klaun.)</p>
			<p class="MLP_text ParaOverride-1">Není to nikdo. A&#160;tím také po zbytek večera zůstane.</p>
			<p class="MLP_text ParaOverride-1">Při loučení se na vás usměje, jakoby se tím plachým úsměvem omlouval, že se své role nezhostil dobře a&#160;byl vámi odhalen…</p>
			<p class="MLP_text ParaOverride-1">Třídní bavič (kdysi se pyšnil beatlesovskou patkou a&#160;dnes při domnělých pointách svých vtípků neustále, i&#160;když už bezúčelně, pohazuje hlavou) se k&#160;vám v&#160;taxíku nakloní s&#160;nabídkou na „ještě takovej šláftruňk v&#160;útulný vinárničce nedaleko“ a&#160;vy se po krátkém souboji, který vás oba otráví, necháte vysadit o&#160;dva domy před vaším bydlištěm, aby neznal adresu.</p>
			<p class="MLP_text ParaOverride-1">Ještě se otočíte, skloníte hlavu k&#160;pootevřenému okénku auta a&#160;zeptáte se toho plešatého Ringo Starra:</p>
			<p class="MLP_text ParaOverride-1">„Prosím tě, kdo to byl ten vedle Otčenáška, nevíš?“</p>
			<p class="MLP_text ParaOverride-1">„Přece ta…,“ zívnul, „Krecarová. Nataša.“</p>
			<p class="MLP_text ParaOverride-1">„Ne, já myslím z&#160;druhý strany! Na kraji.“</p>
			<p class="MLP_text ParaOverride-1">„Já nevím. Fakt ne! Tak zas za deset let…,“ očividně se vyděsil té představy a&#160;prudce pohodil neexistující patkou.</p>
			<p class="MLP_text ParaOverride-1">„Jo, počkej! To mohl bejt Gutt, ne? Tak čau!“ rychle odvrátil hlavu, aby taxikáři oznámil adresu nějakého baru.</p>
			<p class="MLP_text ParaOverride-1">„Čau,“ řeknete zamyšleně a&#160;vydáte se loudavě opačným směrem, než kde bydlíte.</p>
			<p class="MLP_text ParaOverride-1">Auto s&#160;tím kreténem mizí za rohem a&#160;vy se otáčíte k&#160;domovu.</p>
			<p class="MLP_text ParaOverride-1">V&#160;nemocném světle pouliční lampy odemykáte rezavou branku vedoucí k&#160;domu. Od popelnic zasvítí pár kočičích očí.</p>
			<p class="MLP_text ParaOverride-1">„Gutt má lékařskou praxi v&#160;Austrálii. Hodně publikuje a&#160;přednáší…,“ tak to říkala vaše informovaná sousedka u&#160;stolu? Ano.</p>
			<p class="MLP_text ParaOverride-1">„Gutt to rozhodně nemohl být!“ říkáte si a&#160;kráčíte k&#160;domu.</p>
			<p class="MLP_text ParaOverride-1">Matka je ještě vzhůru&#160;– v&#160;kuchyni se svítí.</p>
			<p id="_idParaDest-10" class="MLP_uroven3_nadpis ParaOverride-1">Zesnulí</p>
			<p class="MLP_text_bez1radku ParaOverride-1">Všimli jste si někdy, že svět kolem nás pozvolna zabydlují zesnulí?</p>
			<p class="MLP_text ParaOverride-1">Přijdete domů, pověsíte zmoklý plášť v&#160;předsíni na věšák, otevřený deštník podobný medúze necháte (podobně, jako by to byla medúza) odkapat a&#160;uschnout na mramorových dlaždicích, vejdete do kuchyně, dáte do ledničky nějaké jídlo (o jeho mrtvolnosti nehodlám hovořit&#160;– nejsem vegetariánka, i&#160;když se syrového masa trochu štítím. Když jsem byla malá, babička vždy o&#160;velikonočních svátcích, nemajíc snad na mysli symboliku těch svátků, zabila kůzlátko, stáhla je z&#160;kůže, vychladila, pečlivě zabalila do utěrek a&#160;odeslala v&#160;papírové krabici nám do Prahy. Jednou se balík zatoulal a&#160;přišel s&#160;týdenním zpožděním…) a&#160;jdete do haly pozdravit matku.</p>
			<p class="MLP_text ParaOverride-1">Matka se dívá na film v&#160;televizi. Sotva odtrhne pohled od obrazovky, aby odpověděla na pozdrav, a&#160;již s&#160;očima upřenýma k&#160;postavám příběhu hlásí:</p>
			<p class="MLP_text ParaOverride-1">„Podívej, jakej byl ten Höger fešák!“</p>
			<p class="MLP_text ParaOverride-1">Tenhle film, stejně jako moje matka, nebyl vždycky starý. Byl nový, hráli v&#160;něm mladí herci, kteří jsou dnes staří, a&#160;hráli v&#160;něm herci méně mladí, a&#160;ti jsou dnes <span class="MLP_znak_kurziva_11b">mrtví</span>.</p>
			<p class="MLP_text ParaOverride-1">Je to tak! Je třeba mít na mysli, že se v&#160;kdejaké komedii smějeme mrtvým hercům a&#160;pozorujeme lechtivé scény, ve kterých se mrtví líbají „po francouzsku“, mrtvá ruka se jemně dotýká mrtvého ňadra, a&#160;vy se usmíváte…</p>
			<p class="MLP_text ParaOverride-1">Před pár desítkami let to bylo jiné&#160;– dívali jste se na film, obdivovali se jeho hrdinovi a&#160;on v&#160;tu samou chvíli usrkával sekt v&#160;azurové vodě bazénu (pokud byl film americký), nebo právě ve studiu daboval americký film (pokud byl film český). Plynula však léta, herci stárnuli a&#160;filmy se zvolna obsazovaly zesnulými. Z&#160;obrazu herců zbyly obrazy bývalých herců…</p>
			<p class="MLP_text ParaOverride-1">Mnohé filmové titulky již dnes tvoří čisté nekrology. Dovedete si například představit ten obrovský hřbitov komparsistů z&#160;němého Ben Hura?</p>
			<p class="MLP_text ParaOverride-1">A&#160;to vůbec nemluvím o&#160;absurdních souvislostech, vyplývajících například z&#160;názvů filmů, jakými jsou Nebožtíci přejí lásce s&#160;před pár lety zemřelým Jackem Lemmonem v&#160;hlavní roli, nebo třeba Romerova Noc oživlých mrtvých. Většina z&#160;těch, kteří tam oživlé mrtvé hráli, se již jistě stala mrtvými bez valné naděje na oživnutí. A&#160;Boris Karloff v&#160;rolích Mumie či Frankensteina?! Byla ta monstra jiná před jeho smrtí? Stala se po jeho smrti opravdovějšími, nebo naopak?</p>
			<p class="MLP_text ParaOverride-1">Snažíte se na nepřehledné zástupy neživých kolem sebe nemyslet a&#160;jdete uvařit večeři. Dnes snad něco bezmasého?</p>
			<p class="MLP_text ParaOverride-1">Večer si lehnete do postele, přečtete pár stran z&#160;memoárů vašeho oblíbeného malíře (zemřelého) a&#160;zhasnete lampičku.</p>
			<p class="MLP_text ParaOverride-1">Na zeď za vaší hlavou dopadá neklidné světlo pouliční lampy a&#160;osvětluje sépiový plakát Jamese Deana, rebela, který bez zjevné příčiny po léta uhání v&#160;kabrioletu vaší ložnicí. Z&#160;nočního stolku ho s&#160;nedůvěrou pozoruje tatínek. Snímek v&#160;dřevěném stojánku je z&#160;doby, kdy pracoval v&#160;bance.</p>
			<p class="MLP_text ParaOverride-1">Z&#160;doby, kdy byl živý…</p>
		</div>
</body>
</html>