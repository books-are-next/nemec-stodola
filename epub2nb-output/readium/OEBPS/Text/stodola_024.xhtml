<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stodola-22</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stodola-22" xml:lang="cs-CZ">
		<div class="Z-kladn--textový-r-meček">
			<p id="_idParaDest-22" class="MLP_uroven2_kapitola ParaOverride-1">Alzheimer’s game</p>
			<p class="MLP_text_bez1radku_-I-">2. 2. 2004, odpoledne</p>
			<p class="MLP_text_bez1radku ParaOverride-1">„Poluce, polštář, polymer, polárka, polní polévka!“ monotónně odříkával kapitán.</p>
			<p class="MLP_text ParaOverride-1">„Políček, politika, polonéza, polámaná Polka…,“ usmál se téměř hrdě a&#160;pak se rozhlédl po prázdném pokoji. Vlastně nebyl ten pokoj tak prázdný; odevšud ho pozorovaly oči jeho příbuzných, spolužáků, známých, spolubojovníků… oči jeho ženy! Několik desítek párů očí (na snímku z&#160;Afghánistánu byl těch očí dokonce lichý počet) sledovalo jeho slovní rozcvičku.</p>
			<p class="MLP_text ParaOverride-1">„Samec, samopal, samuraj, samorost, sametový samizdat, sám…“</p>
			<p class="MLP_text ParaOverride-1">Kapitán se tomu slovu podivil: „Sám? Sám jako… kdo?“ Zamračil se. K&#160;tomu používal velmi husté šedivé obočí.</p>
			<p class="MLP_text ParaOverride-1">„Samostatnej jako já,“ nabídl si nespokojeně.</p>
			<p class="MLP_text ParaOverride-1">Odložil na stolek silné brýle, které mu komicky zvětšovaly oči. Zmenšené oči byly vlhké a&#160;unavené.</p>
			<p class="MLP_text ParaOverride-1">Pak s&#160;potlačovanou námahou vstal z&#160;koženého křesla a&#160;popošel k&#160;oknu. Z&#160;výšky pátého patra vypadali lidé na ulici jako hračky.</p>
			<p class="MLP_text ParaOverride-1">„Jako cínoví vojáčci,“ pomyslel si kapitán.</p>
			<p class="MLP_text ParaOverride-1">Popošel trochu šouravě k&#160;velikému starému globusu stojícímu v&#160;ro­hu místnosti, přiložil prst na Grónsko a&#160;prudce jím pohnul. Svět se zatočil.</p>
			<p class="MLP_text ParaOverride-1">Kapitán se vydal na zpáteční cestu ke koženému ušáku, den po dni vzdálenějšímu.</p>
			<p class="MLP_text ParaOverride-1">„Samba, … samá voda,“ řekl potichoučku, jako by jen dýchnul.</p>
			<p class="MLP_text_bez1radku_-I-_-12-0- ParaOverride-1">17. 2. 2004, podvečer</p>
			<p class="MLP_text_bez1radku ParaOverride-1">„Mariňák,“ řekl. „Marlene, marmeláda, marcipán, makrela&#160;– néé, sakra! Maro… Maroko!“ Kapitán zalapal po dechu a&#160;mimoděk si otřel šedé, vrásčité čelo.</p>
			<p class="MLP_text ParaOverride-1">Pak začal chrlit další slova: „Marináda, marabu, maringotka, marnotratná Marta.“</p>
			<p class="MLP_text ParaOverride-1">Soustředil se vší silou vůle, aby zpomalil honící psy&#160;– dech a&#160;tep.</p>
			<p class="MLP_text ParaOverride-1">Po chvilce se mu to podařilo a&#160;on se zadíval na parkety u&#160;svých pantoflí.</p>
			<p class="MLP_text ParaOverride-1">Rád nacházel v&#160;nepravidelných liniích struktury dřeva rozličné obrazy. Třetí parketa vpravo od stolu ukrývala kresbu krajiny s&#160;topoly, ve druhé parketě (od předešlé směrem ke dveřím) zahlédl jako obvykle oko z&#160;pavího pera a&#160;plápolající oheň. Na další parketě tvořily ochozené vrstevnice dřeva iluzi ženské postavy. Kapitán se usmál při pohledu na oblá ňadra parketové odalisky.</p>
			<p class="MLP_text ParaOverride-1">„Marnost,“ pomyslel si.</p>
			<p class="MLP_text_bez1radku_-I-_-12-0- ParaOverride-1">23. 3. 2004, podvečer</p>
			<p class="MLP_text_bez1radku ParaOverride-1">„Kompas, kompars, kombajn, kompromis, kom…,“ zaváhal. „Kom­plot,“ vyhrkl.</p>
			<p class="MLP_text ParaOverride-1">Kapitán měl dceru Annu. Její hnědé oči (po matce) na něho ale ze stěn nehleděly.</p>
			<p class="MLP_text ParaOverride-1">I&#160;když dostával pravidelný štůsek fotografií, na kterých postávala s&#160;mužem a&#160;se dvěma dcerami (které rostly přískoky, podle intervalů mezi jednotlivými dopisy) před významnými budovami a&#160;výraznými scenériemi celého světa, končily tyto fragmenty jejího vzdáleného života v&#160;tichu a&#160;tmě šuplíku psacího stolu.</p>
			<p class="MLP_text ParaOverride-1">„Psací stůl?“ Kapitán se rozpomínal, kdy naposledy psal?</p>
			<p class="MLP_text ParaOverride-1">„To už je dávno,“ odhadl celkem přesně.</p>
			<p class="MLP_text ParaOverride-1">Ten stůl je stejně <span class="MLP_znak_kurziva_11b">psací</span>, jako je prkno v&#160;komoře pokryté prachem <span class="MLP_znak_kurziva_11b">žehlicí</span> a&#160;jako je hůl s&#160;ozdobnou rukojetí a&#160;kovovými štítky, opřená o&#160;věšák, <span class="MLP_znak_kurziva_11b">vycházková</span>.</p>
			<p class="MLP_text ParaOverride-1">Je to jen stůl s&#160;mramorovou deskou, je to pouze prkno potažené plátnem s&#160;rezavým cejchem žehličky, není to nic víc než klacek z&#160;ušlechtilého dřeva…</p>
			<p class="MLP_text ParaOverride-1">„Kompot, kompost,“ pokračoval unaveně.</p>
			<p class="MLP_text ParaOverride-1">„Kom… kompozice, komu… komunisti, komáři, koleda…? Néé, to ne!“ V&#160;akváriích brýlí se poplašeně rozplavaly dvě šedomodré ryby.</p>
			<p class="MLP_text ParaOverride-1">„Kombinace,“ vstal těžce od stolu a&#160;došel ke knihovně. Pohlédl na fosilní hřbety starých svazků a&#160;jemně je pohladil. Zašustilo to jako neklidně spící netopýr. Páteře knih i&#160;jeho ruka byly velmi suché.</p>
			<p class="MLP_text ParaOverride-1">„Kombajn, kontrarozvědka (při té pyšně pokýval hlavou, aniž by zaregistroval svůj omyl), komunista, kominík, kompot.“</p>
			<p class="MLP_text ParaOverride-1">Zastavil se a&#160;zamračil, pak pohodil hlavou, ubezpečen sám sebou, že je vše v&#160;pořádku.</p>
			<p class="MLP_text ParaOverride-1">„Komunista,“ prohlásil rozvážně.</p>
			<p class="MLP_text_bez1radku_-I-_-12-0- ParaOverride-1">2. 4. 2004, dopoledne</p>
			<p class="MLP_text_bez1radku ParaOverride-1">„Plaz, pláž, plamen, pláč, slimák, slizák…,“ dnes se kapitán cítil lépe. Oknem nahlížela do jeho ložnice frackovská tvář jara. Po mnoha deštivých dnech se naplno rozzářilo slunce a&#160;vrhlo na podlahu pruh světla.</p>
			<p class="MLP_text ParaOverride-1">Kapitán se vydal přes parketu s&#160;topoly k&#160;osvětlenému místu na podlaze. Zastavil se a&#160;zálibně na ně pohlédl.</p>
			<p class="MLP_text ParaOverride-1">Opatrně si vyzul pravou nohu z&#160;pantofle a&#160;šlápl zkusmo do toho světelného obdélníku jako dítě, než vejde do jezera. Příjemně to hřálo. Koutky úst se zvedly v&#160;překvapeném úsměvu.</p>
			<p class="MLP_text ParaOverride-1">Pak se sklonil, aby pruh zvedl z&#160;podlahy. Nepodařilo se mu to však ani na třetí pokus.</p>
			<p class="MLP_text ParaOverride-1">„Potěmkin,“ usmál se.</p>
			<p class="MLP_text ParaOverride-1">„Potomek,“ zamračil se.</p>
			<p class="MLP_text ParaOverride-1">„Potvora,“ rozplakal se.</p>
			<p class="MLP_text ParaOverride-1">Znovu se sklonil pro světle hřejivou věc na zemi a&#160;ve spáře mezi parketami si zlomil nehet. Zbytek dne trávil v&#160;levé pantofli a&#160;zábla ho pravá noha.</p>
			<p class="MLP_text ParaOverride-1">„Poker, pokrk, poklopec, pokušení, pokrvácí, pokosená louka…“ Zazvonil telefon, kapitán si upravil kravatu, vstal z&#160;ušáku a&#160;vydal se důstojně ke dveřím. Levá noha šla potichu a&#160;pravá nahlas.</p>
			<p class="MLP_text ParaOverride-1">Za dveřmi nikdo nebyl a&#160;zvonění telefonu ustalo. Kapitán podezíravě zvedl obočí: „Anno?“</p>
			<p class="MLP_text ParaOverride-1">„Anno?“ vrátilo se mu z&#160;mramorového chladu chodby.</p>
			<p class="MLP_text ParaOverride-1">„Ne,“ řekl.</p>
			<p class="MLP_text_bez1radku_-I-_-12-0- ParaOverride-1">10. 4. 2004, poledne</p>
			<p class="MLP_text_bez1radku ParaOverride-1">Slečna Karin, která kapitánovi od smrti manželky uklízela a&#160;vařila, byla v&#160;poslední době nucena podstupovat s&#160;oddanou nelibostí i&#160;nové, navíc nepříjemné úkony.</p>
			<p class="MLP_text ParaOverride-1">Vzpomínala na přísný a&#160;přesný pohled toho muže, na jeho krásný úsměv, na jeho exaktní pohyby, na štíhlou siluetu vyzařující autoritu.</p>
			<p class="MLP_text ParaOverride-1">Nyní seděla u&#160;cejlonského čaje a&#160;hleděla do jeho rozostřených, těkavých očí.</p>
			<p class="MLP_text ParaOverride-1">(To ona ho před časem, když už nebylo možné, přes veškeré úsilí, ignorovat výpadky jeho paměti, přiměla procvičovat slova s&#160;trojicí začátečních písmen. „Je to hra,“ říkala mu. „Bystří to paměť a&#160;je to celkem zábavný.“ Odvrátila tvář od jeho trpkého úsměvu a&#160;sebrala z&#160;květované sukně neviditelnou nitku.)</p>
			<p class="MLP_text ParaOverride-1">Vzpomněla si i&#160;na tu zářijovou noc tenkrát. Tak dva roky po smrti jeho milované ženy to bylo…</p>
			<p class="MLP_text ParaOverride-1">„Je to někdo jiný?“ přemýšlela. Usmála se na starého muže. Vlastně se usmála na toho, který kdesi v&#160;něm zmizel.</p>
			<p class="MLP_text ParaOverride-1">Kapitán se na ni také usmál. Usmál se… krásně.</p>
			<p class="MLP_text ParaOverride-1">„To jsi mi udělala radost, že sis taky vzpomněla,“ řekl klidným, srdečným tónem.</p>
			<p class="MLP_text ParaOverride-1">Pohlédla na něho s&#160;úžasem člověka, který při čištění podrážky zablácené boty objevil perlu. Jeho oči hleděly přímo do jejích.</p>
			<p class="MLP_text ParaOverride-1">„Pane kapitáne!“ zašeptala okouzleně a&#160;napřáhla ruku, jako by se chtěla přesvědčit, že recyklovaný muž sedící naproti ní není přelud.</p>
			<p class="MLP_text ParaOverride-1">„Miláčku,“ řekl. „Ani nevíš, jak rád tě vidím!“</p>
			<p class="MLP_text ParaOverride-1">Rozplakala se náhlým přívalem štěstí.</p>
			<p class="MLP_text ParaOverride-1">Předklonil se, uchopil její dlaň do své a&#160;řekl konejšivě: „Neplač, Anno, matka tu bude co nevidět.“</p>
			<p class="MLP_text ParaOverride-1">Slečna Karin plakala dál. Příval štěstí se proměnil v&#160;příval bezmoci.</p>
			<p class="MLP_text ParaOverride-1">Její tvář tím zůstala nezměněna.</p>
			<p class="MLP_text_bez1radku_-12-0- ParaOverride-1">„Impérium, imunní, imtarzie, imatrikulace, imdividum, ikona,“ řekl po chvíli muž, jehož oči se opět bezstarostně rozletěly do vzdálených světů.</p>
			<p class="MLP_text ParaOverride-1">„Imtimní imdigo,“ uzavřel rozšafně dnešní cvičení.</p>
			<p class="MLP_text_bez1radku_-I-_-12-0- ParaOverride-1">13. 4. 2004, noc</p>
			<p class="MLP_text_bez1radku ParaOverride-1">Kapitán otevřel oči. Ležel v&#160;šerém pokoji s&#160;rozsvícenou malou lampičkou (kvůli orientaci) a&#160;hleděl do stropu.</p>
			<p class="MLP_text ParaOverride-1">„Zbláznil jsem se,“ uvědomil si a&#160;náhlým zábleskem jasnozřivosti zjevený fakt na něm spočinul jako mokrý balvan. Jako černá, lepkavá skála.</p>
			<p class="MLP_text ParaOverride-1">„Prapor, prasklina, prak, pravda, prase, pravěk, pracka, pracovitá pradlena,“ šeptal a&#160;oči upíral na lustr, který v&#160;červnu roku 1967 koupil s&#160;manželkou (tyrkysové šaty jí tak slušely) v&#160;obchodním domě Bílá labuť. Doma při jeho věšení se, jako vždy v&#160;podobných situacích, vztekal a&#160;otravoval dceru i&#160;ženu, nedobrovolně sdílející role jeho asistentek.</p>
			<p class="MLP_text ParaOverride-1">„Tak sakra, snad mi konečně někdo bude schopnej podat ten hák?!“ rozkřikl se rozkročen na štaflích. Žena, hledící s&#160;trpělivostí a&#160;opovržením ke stropu, kde zápasil se šňůrou elektrické vrtačky jak Laokoon s&#160;mořskými hady, poslala dceru pryč: „Běž si do pokojíčku hrát, zlato,“ řekla pomalu a&#160;rozhodně.</p>
			<p class="MLP_text ParaOverride-1">Zamračená Anička s&#160;vzdorovitě vystrčeným bříškem se otočila a&#160;loudavě vyšla z&#160;místnosti. Teprve když se za dívkou zavřely dveře, podala žena ztichlému muži, pohupujícímu se na chůdách štaflí, chromový hák. Vyhnul se jejímu pohledu a&#160;zíral mlčky na dráty trčící ze stropu jako tykadla zazděné langusty. Napjaté ticho zrušil řev vrtačky.</p>
			<p class="MLP_text ParaOverride-1">Po chvíli, když slavnostně otočil vypínačem a&#160;řekl: „Budiž světlo!“, ji směl zas obejmout. Pod levým ňadrem, obepnutým tyrkysovou látkou, ucítil pravidelný tlukot jejího srdce.</p>
			<p class="MLP_text ParaOverride-1">„Pramen, prám…, prázdno,“ řekl o&#160;37 let starší kapitán o&#160;37 let staršímu lustru nad sebou. Nebo snad někomu tím směrem…</p>
			<p class="MLP_text_bez1radku_-I-_-12-0- ParaOverride-1">13. 4. 2004, odpoledne</p>
			<p class="MLP_text_bez1radku ParaOverride-1">„Amma, undurf, besel,“ řekl.</p>
			<p class="MLP_text_bez1radku_-I-_-12-0- ParaOverride-1">20. 4. 2004, večer</p>
			<p class="MLP_text_bez1radku ParaOverride-1">Anna se kvůli stávce zaměstnaneckých odborů letiště Orly dostala k&#160;jeho lůžku s&#160;dvacetihodinovým zpožděním. Všechny dárky v&#160;barevných igelitových taškách po chvilce položila (vlastně spíš upustila) na šedé linoleum. V&#160;jedné z&#160;igelitek narazila láhev kapitánova milovaného Château de Seguin 1980 do křehčího flakónu neméně jím oblíbené toaletní vody Esteé Lauder. Lahvička praskla a&#160;rozdělila se na několik ostrých elegantních střepů.</p>
			<p class="MLP_text ParaOverride-1">Anna nespouštěla oči z&#160;mírně povědomé tváře před sebou. Pokojem se rozlévala těžká vůně, podobně dusivá jako Annin pocit nezvratné beznaděje.</p>
			<p class="MLP_text_bez1radku_-12-0- ParaOverride-1">Kapitán zatím kráčel po prašné silnici mezi vysokými topoly, které se vláčně kývaly ve větru. Šel rychle, slunce již bylo povážlivě nízko a&#160;on chtěl být na místě před setměním. Z&#160;dálky k&#160;němu dolehlo vznešené a&#160;bolestné volání páva. Přidal do kroku a&#160;cesta mu pod vojenskými botami ubíhala rychle jak horská říčka.</p>
			<p class="MLP_text ParaOverride-1">Dlouhé stíny vzrostlých stromů vytvářely na cestě tmavé pruhy, které překračoval, nebo v&#160;případě, že byly širší, přeskakoval.</p>
			<p class="MLP_text ParaOverride-1">Vzpomněl si, jak se v&#160;chlapeckých letech snažil při chůzi po chodníku vyhýbat místům s&#160;tmavší dlažbou. Představoval si tehdy, že tmavé čtverce a&#160;pruhy jsou díry či příkopy (bezedné a&#160;zrádné), nebo alespoň že nejsou na rozdíl od světlých míst zcela stabilní.</p>
			<p class="MLP_text ParaOverride-1">Kapitán uviděl v&#160;dálce oheň. Zkontroloval pečlivě, zda jsou všechny knoflíky na uniformě zapnuté a&#160;vydal se ještě o&#160;poznání ostřejším krokem k&#160;místu na obzoru, kde mihotavé paže plamenů vyhazovaly k&#160;nebi gejzíry jisker.</p>
			<p class="MLP_text ParaOverride-1">Nahá žena, stojící tu v&#160;proměnlivém světle ohně, působila jako účastník rituálního obřadu.</p>
			<p class="MLP_text ParaOverride-1">Beze slova ji objal.</p>
			<p class="MLP_text ParaOverride-1">Po chvilce se zmítali v&#160;trávě, uchváceni vzájemnou vášní.</p>
			<p class="MLP_text_bez1radku_-12-0- ParaOverride-1">Oheň během desítek minut jejich milování pohasl, jiskry zbledly, přestaly létat a&#160;proměnily se ve hvězdy. Noční obloha byla jimi poseta.</p>
			<p class="MLP_text ParaOverride-1">Žena ležící vedle něho v&#160;trávě pravidelně oddychovala. Její plná ňadra se zdvihala a&#160;klesala ve stále se zpomalujícím rytmu. Zavřela oči.</p>
			<p class="MLP_text ParaOverride-1">„Konejšit, konflikt, kontrakce,“ pomyslel si v&#160;tichu nastalé noci kapitán.</p>
			<p class="MLP_text ParaOverride-1">„Konspirace, kondom, konvalinka.“ Nebyl kupodivu z&#160;dlouhé cesty unaven a&#160;hleděl široce otevřenýma očima do části vesmíru nad sebou. Odněkud z&#160;dálky ucítil silnou a&#160;trochu omamnou vůni. Byla mu povědomá.</p>
			<p class="MLP_text_bez1radku_-12-0- ParaOverride-1">Otec Anny nečekaně otevřel bleděmodré oči a&#160;zpříma na ni pohlédl.</p>
			<p class="MLP_text ParaOverride-1">„Anno, díkybohu!“ řekl potichu, ale srozumitelně.</p>
			<p class="MLP_text_bez1radku_-12-0- ParaOverride-1">„Konání, kondolence, konstrukce…,“ pomyslel si kapitán, oči stále upřené k&#160;hvězdné obloze.</p>
			<p class="MLP_text ParaOverride-1">Nahá žena (jeho žena) se obrátila na bok, schoulila se do klubíčka a&#160;cosi nečitelně zamumlala.</p>
			<p class="MLP_text ParaOverride-1">Kapitán se posadil a&#160;pečlivě ji přikryl kabátem uniformy. Chvilku ji pozoroval, pak sebral z&#160;trávy nerovný klacek a&#160;začal jím trochu nešikovně šťourat ve skomírajícím ohni.</p>
			<p class="MLP_text ParaOverride-1">„Kontroverzní konec,“ zavtipkoval v&#160;duchu.</p>
			<p class="MLP_text ParaOverride-1">Oheň se neochotně rozhořel.</p>
		</div>
</body>
</html>