<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stodola-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stodola-19" xml:lang="cs-CZ">
		<div class="Z-kladn--textový-r-meček">
			<p id="_idParaDest-19" class="MLP_uroven2_kapitola ParaOverride-1">Velké a&#160;malé ryby</p>
			<p class="MLP_text_bez1radku ParaOverride-1">Strání porostlou vysokou trávou zvolna sestupoval k&#160;útlé řece, jejíž hladina se občas zaleskla mezi stromy. Vrby, které vodu obklopovaly, obracely v&#160;poryvech vánku své tenké listy a&#160;měnily tak chvílemi barvu ze zelené ve stříbrnou. Bylo příjemné odpoledne pozdního léta. Otřel si zpocené čelo rukávem košile.</p>
			<p class="MLP_text ParaOverride-1">Pěšina, po níž kráčel, byla jen tušenou linií mezi loukou plnou květů a&#160;hmyzu po levé straně a&#160;loukou plnou květů a&#160;hmyzu po straně pravé.</p>
			<p class="MLP_text ParaOverride-1">Došel k&#160;vodě, která byla spíš velkým potokem než malou řekou, a&#160;stanul na jejím travnatém břehu. To místo důvěrně znal. Pohlédl na protější břeh, kde několik mohutných hrubě opracovaných kamenů vytvářelo stupně schodů, z&#160;nichž ty nejnižší mizely pod hladinou. Říká se, že tyhle kvádry kamene, stejně jako mnohé další, které byly použity na základy většiny starých domů v&#160;okolí, pocházejí z&#160;nedaleké ruiny středověkého hradu. Vzpomínal na okamžik, kdy právě tady chytil kdysi první rybu:</p>
			<p class="MLP_text_-I- ParaOverride-1">Bosá chodidla roztřesených nohou hubeného kluka klouzající na mokrých kamenech, vztyčená hřbetní ploutev bojujícího pstruha a&#160;červené skvrnky na jeho bocích; a&#160;pak na černých schodech, které možná bývaly hradbou, o&#160;něco tmavší červeň po zabíjení ryby. To všechno jako rituál&#160;– oběť pohanským bohům, kteří si na to potrpí. I&#160;ten kolenatý chlapec má hluboko v&#160;sobě atavismus lovce, i&#160;jeho vzrušuje pohled na malé krveprolití, ze kterého je mu zároveň trochu špatně. I&#160;on má v&#160;sobě kus barbara lačnícího po krvi a&#160;jemu teď obětuje na kamenném oltáři zvíře ulovené a&#160;zabité vlastní rukou…</p>
			<p class="MLP_text ParaOverride-1">Mušku, na kterou pstruha chytil, vázal tehdy z&#160;kohoutích per jeho bratr; byl na to šikovnější. Starší bratři jsou zkrátka na určité věci šikovnější.</p>
			<p class="MLP_text ParaOverride-1">Býval šikovnější…</p>
			<p class="MLP_text ParaOverride-1">Napočítal v&#160;duchu bezmála čtyři desítky let, dělících ono <span class="MLP_znak_kurziva_11b">tehdy</span> od tohoto <span class="MLP_znak_kurziva_11b">nyní</span>, a&#160;pocítil téměř fyzickou tíži. Jakoby do jeho útrob nakladl poťouchlý gigant z&#160;těch zdejších kamenů temnou mohylu. Útroby z&#160;pískovce k&#160;nedýchání. Za každý jeden rok další nevratný kámen, černý šutr, v&#160;jehož vlhkých pórech přežívá lišejník, mech a&#160;plíseň. Vzpomínal na to, že jako malý chlapec chytával velké ryby a&#160;později jako velký muž chytal o&#160;poznání menší ryby. Přemýšlel, jestli ta přímá úměra je pouhou fikcí.</p>
			<p class="MLP_text ParaOverride-1">Podíval se na hodinky a&#160;jejich bezcitné ručky (zejména nenáviděná vteřinovka) od něho rázem odehnaly malé i&#160;velké ryby. Místo nich připluly k&#160;němu malé i&#160;velké problémy každodenních hodin, minut a&#160;zejména nenáviděných vteřin.</p>
			<p class="MLP_text ParaOverride-1">„Ááách,“ zemřela další mozková buňka.</p>
			<p class="MLP_text ParaOverride-1">Stačilo by přebrodit říčku, vystoupat po schodech a&#160;pak se pěšinou mezi starými třešněmi, ofačovanými černou potrhanou kůrou, vydat na nedlouhou cestu k&#160;domu. Nemohl. Od doby, kdy stavení prodal, přijel se k&#160;němu podívat jen jednou:</p>
			<p class="MLP_text_-I- ParaOverride-1">Bylo to před sedmi roky, když vzal nevlastního syna z&#160;prvního manželství své druhé ženy na cestu po stopách vlastního mládí. Chtěl se tak s&#160;oním neznámým chlapcem sblížit. K&#160;fiasku předem odsouzenou misi prozíval chlapec s&#160;odevzdaným nezájmem, který jen několikrát zpestřil předstíraným zájmem. On pak trávil den s&#160;bodrou urputností staršího kamaráda.</p>
			<p class="MLP_text_-I- ParaOverride-1">Těžko říci, kdo z&#160;nich se trápil víc…</p>
			<p class="MLP_text_-I- ParaOverride-1">Zhlédli zchátralou cihlovou devítiletku, proměněnou ve skladiště kulových ložisek, naobědvali se ve městě, kde vystudoval střední školu, proměněnou v&#160;„Nicht Club Laura“ a&#160;po moučníku vyrazili k&#160;vrcholu celé té kalvárie&#160;– k&#160;rodnému domu, proměněnému, jak se později ukázalo, v&#160;dům cizí. Tváří v&#160;tvář žlutavé fasádě přestavěného baráku shledal konečně stopy svého mládí ztracenými a&#160;snahu po sblížení s&#160;neznámým chlapcem marnou.</p>
			<p class="MLP_text_-I- ParaOverride-1">Cestu domů prožili klidně&#160;– chlapec se sluchátky discmana na uších a&#160;on se slzami deziluze v&#160;očích.</p>
			<p class="MLP_text_-I- ParaOverride-1">Večer, již nedaleko Prahy, zastavili mezi poli. Chlapec se během jejich synchronního močení do šelestivého plevelu zahleděl k&#160;obloze: „To je Kassiopea. A&#160;támhle Velkej vůz a&#160;Malej vůz.“ Ukazoval bradou vzhůru. Když si zapnul poklopec, zvedl k&#160;nebi prst jako svatý Jan nebo E. T. a&#160;řekl:</p>
			<p class="MLP_text_-I- ParaOverride-1">„To je Pegas a&#160;tamto Androméda. Vidíš?“</p>
			<p class="MLP_text_-I- ParaOverride-1">Muž se podíval na syna (nevlastního) s&#160;kouskem hrdosti (vlastní). Zbytek cesty promlčeli jaksi srdečněji.</p>
			<p class="MLP_text ParaOverride-1">Dnes po letech pochopil, že stopy svého mládí nachází zde u&#160;řeky. Ta zůstala neproměněna. Jen neznámý chlapec tu chyběl, aby to uviděl.</p>
			<p class="MLP_text ParaOverride-1">Uviděl co? Nesmysl! Viděl by velkej potok mezi křovím a&#160;štítil by se patrně kluzkejch kamenů… Nic by neviděl! Možná v&#160;noci… pomyslel si muž.</p>
			<p class="MLP_text ParaOverride-1">„A&#160;u&#160;ryb má být člověk stejně sám.“ Všechny vzpomínky má spojené s&#160;bratrem, jen ty <span class="MLP_znak_kurziva_11b">rybí</span> ne. „S&#160;rybama musí bejt člověk sám; tak jako se smrtí.“ Ohnal se velkou dlaní po bzučícím ovádu.</p>
			<p class="MLP_text ParaOverride-1">„Ááách,“ nepatrná krevní sraženina ucpala cévu.</p>
			<p class="MLP_text ParaOverride-1">Z&#160;dálky se ozval jemný zvuk cirkulárky.</p>
			<p class="MLP_text ParaOverride-1">I&#160;ten ořešák velikej, kterej před domem stával, pokáceli, uvědomil si trpce.</p>
			<p class="MLP_text_-I- ParaOverride-1">Horizontální čáry s&#160;iniciálami, počtem centimetrů a&#160;letopočtem, vyřezané do kmene&#160;– každoroční měření výšky obou bratrů. Tolik se smáli, když pochopili, že příčinou jejich malých přírůstků je růst stromu samého…</p>
			<p class="MLP_text ParaOverride-1">I&#160;dřevěnou kůlnu, kde jsme s&#160;bráchou mívali bunkr&#160;– Hlavní stan obršturmbanhofcukfírera (jak jsme říkali tomu doupěti)&#160;–, strhnuli, syčáci, zahořekoval v&#160;duchu.</p>
			<p class="MLP_text ParaOverride-1">Uvědomil si, že nepokácené stromy kolem vrhají na vodu protáhlé stíny, ale místo aby se obrátil na cestu k&#160;zaparkovanému autu, zul si v&#160;náhlém hnutí mysli sandály a&#160;vstoupil do řeky.</p>
			<p class="MLP_text ParaOverride-1">Voda příjemně chladila. Omývala nejen jeho chodidla, ale smývala zároveň mnoho rozličných věcí a&#160;skutečností, jež se mu po léta zdály nesmytelné.</p>
			<p class="MLP_text ParaOverride-1">Vykasal si nohavice kalhot. Palčivá bolest na prsou mírně polevila.</p>
			<p class="MLP_text ParaOverride-1">Když byl ve vodě po kotníky, vzala voda trosky mauzolea s&#160;odroleným názvem PRVNÍ MANŽELSTVÍ, když byl ve vodě po kolena, zacelila chladná voda nezahojenou ránu s&#160;názvem U&#160;VŠECH OSLOVENÝCH NAKLADATELSTVÍ ODMÍTNUTÝ RUKOPIS SCI-FI ROMÁNU „AEODOR A&#160;ZANNEFLES“.</p>
			<p class="MLP_text ParaOverride-1">Cítil se teď lehčí a… krásnější, když z&#160;něho řeka odplavovala mindráky, trapasy a&#160;neúspěchy uplynulých let jako šupiny špíny. Kameny pod hladinou mu připadaly jako meteory a&#160;zeleň stromů na březích nesmírná. Zahleděl se na horizont temného lesa v&#160;dáli a&#160;vzpomněl si na povinné prázdninové sbírání lesních plodů:</p>
			<p class="MLP_text_-I- ParaOverride-1">Stojí s&#160;bratrem mezi kmeny voňavých borovic, smějí se fialovými dásněmi a&#160;vyplazují na sebe fialové jazyky. Právě je ovládl záchvat smíchu až k&#160;počůrání.</p>
			<p class="MLP_text_-I- ParaOverride-1">„Ty seš Irskej setr! Čistokrevnej!“ křičí.</p>
			<p class="MLP_text_-I- ParaOverride-1">„A&#160;ty seš Skotskej svetr, srabe! Čistokrevnej!“ pláče smíchy bratr.</p>
			<p class="MLP_text_-I- ParaOverride-1">„Srabe, a&#160;ty seš čau-čau!“ řičí on.</p>
			<p class="MLP_text_-I- ParaOverride-1">„A&#160;ty seš… nazdar-nazdar! Čistokrevnej, srabe!“ zajíká se bratr v&#160;agónii veselí.</p>
			<p class="MLP_text_-I- ParaOverride-1">„A&#160;ty seš penis-klitoris!“ omráčil staršího bratra i&#160;sebe.</p>
			<p class="MLP_text_-I- ParaOverride-1">„Teda brááácho! Kdes todle sebral?“ směje se starší z&#160;bratrů a&#160;nabírá z&#160;poloprázdného plecháčku borůvky do prstů, aby je rozmazal menšímu po tvářích. Ten, ozdoben šíleným fialovým knírem, bez váhání sourozeneckou lásku opětuje.</p>
			<p class="MLP_text ParaOverride-1">V&#160;tůni pod trsem ostré trávy, pár metrů od něho, skočil po letící mušce či jepici pstruh. Opravdu velký!</p>
			<p class="MLP_text ParaOverride-1">Duhák, tak 38 nebo 40 cm velký, pomyslel si.</p>
			<p class="MLP_text ParaOverride-1">„Ááách,“ trombóza věnčité tepny.</p>
			<p class="MLP_text ParaOverride-1">Na chvíli se zastavil a&#160;namáhavě se nadechl. Pak se po hladkých kamenech, pokrývajících dno, vydal proti proudu do míst, kde ryba lovila. Pstruh znovu vyskočil o&#160;kus dál. Na vodě se po jeho dopadu rozevřel kruh. Muž šel tím směrem. Kráčel korytem řeky proti jejímu mírnému, ale neutuchajícímu proudu. Když byl ve vodě po pás, odtrhla z&#160;něho řeka hysterický děs zvaný DIAGNÓZA MUDr. STÝBLA, PRIMÁŘE ODD. KARDIOMASKULÁRNÍ CHIRURGIE. Vzápětí se zbavil i&#160;jiné zhoubné diagnózy s&#160;pracovním názvem DRUHÉ MANŽELSTVÍ. Když byl ve vodě po ramena, vytrhla řeka s&#160;krajní námahou, ale šetrně, z&#160;jeho hrudi bolestně rozžhavený hrot pojmenovaný BRATROVA SMRTELNÁ NEHODA.</p>
			<p class="MLP_text ParaOverride-1">A&#160;pak se muž jdoucí řekou zastavil.</p>
			<p class="MLP_text ParaOverride-1">List padající ze stromu se zastavil s&#160;ním a&#160;visel metr nad hladinou. Kruh po pstružím skoku se zastavil s&#160;ním a&#160;zůstal kruhem, jako by ho někdo nakreslil prstem do písku. Celé to letní odpoledne se zastavilo s&#160;ním. Nastalo hluboké ticho.</p>
			<p class="MLP_text ParaOverride-1">Pak list dopadl do řeky, kruh se otevřel a&#160;rozeběhl ke břehům. Ve vodě stál muž a&#160;ze všech skrytých míst k&#160;němu připlouvaly velké a&#160;malé ryby.</p>
			<p class="MLP_text_bez1radku_-12-0- ParaOverride-1">Večer jeho nevlastní syn dotáhl na plochou střechu paneláku těžký tubus se stativem. Po větrném, bezmračném dni byla obloha úplně jasná a&#160;podmínky pro pozorování hvězd ideální. Na střeše neznámý chlapec (proměněný sedmi roky v&#160;neznámého muže) sestavil veliký dalekohled a&#160;obrátil soustavu čoček k&#160;nebi. Vzdálený ruch města přestal vnímat. Světla hvězd putovala tichým vesmírem přes optiku dalekohledu do jeho očí. Hleděl na mnohá slunce a&#160;netušil, že kolem jednoho z&#160;nich, velmi vzdáleného a&#160;naprosto nedostupného, obíhají, kromě jiných těles, i&#160;dvě obydlené planety. Nemohl tedy vědět, že na té s&#160;názvem Aeodor stojí ve vláčném proudu řeky rybář a&#160;odhání kouřem doutníku dotěrné komáry, zatímco na Zanneflesu (jak se odnepaměti jmenuje druhá planeta) loví pstruhy na vlastnoručně uvázanou nymfu jeho bratr.</p>
		</div>
</body>
</html>