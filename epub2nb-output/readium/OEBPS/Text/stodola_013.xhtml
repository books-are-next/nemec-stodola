<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>stodola-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="stodola-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-11" class="MLP_uroven2_kapitola ParaOverride-1">Pět sester</p>
			<p class="MLP_text_bez1radku ParaOverride-1">Když jsem tehdy v&#160;červnu objevil dům s&#160;kamennými schody vedoucími k&#160;zazděnému vchodu, bylo Lence jedenáct roků.</p>
			<p class="MLP_text ParaOverride-1">Kolem domu se jako čpící jezero rozlévalo pole kopřiv s&#160;ostrůvky kvetoucích bodláků. Na jednom z&#160;těch fialových ostrovů byl psí hrob. Několik velkých kamenů, dřevěný kříž a&#160;na něm opršelá cedulka; nevzhlednou kaligrafií dětské ruky bylo na ní napsáno jméno ČERT. Za domem bylo vyhaslé ohniště a&#160;kolem něj několik špalků na sezení. Na dveřích kůlny byl připevněn terč se spoustou děr od diabolek.</p>
			<p class="MLP_text ParaOverride-1">Pole kopřiv se táhlo až k&#160;lesu. Za větrných dnů bylo znaveně pohyblivé, při dešti šumělo tisíci šeptavými hlásky.</p>
			<p class="MLP_text ParaOverride-1">Olině bylo dvanáct.</p>
			<p class="MLP_text ParaOverride-1">V&#160;chodbě domu bylo chladno i&#160;v&#160;červnovém poledni, kdy stromy, věci a&#160;lidé ztrácejí stín. Bylo zde cítit jemnou vůni plísně a&#160;ještě něčeho, co nějak souviselo s&#160;všudypřítomným šerem. Jestli může nedostatek světla mít svůj odér…?</p>
			<p class="MLP_text ParaOverride-1">Na podlaze se šachovnicově střídaly cihlově červené a&#160;černě černé dlaždice. Byly tak ochozené, že obě barvy byly téměř k&#160;ne­rozeznání. Mezi okny ležely nehmotné mumie much, na stropě nad schody byla k&#160;vidění sépiové hnědá mapa neznámé země, jejíž vznik měla patrně na svědomí rozbitá taška na střeše.</p>
			<p class="MLP_text ParaOverride-1">V&#160;obýváku, kuchyni, ani ložnici jsem nikdy nebyl. Stejně jako tomu bylo u&#160;jiných neviděných a&#160;nevídaných věcí; mírně jsem pochyboval o&#160;jejich existenci.</p>
			<p class="MLP_text ParaOverride-1">Marii bylo třináct roků a&#160;nosila brýle.</p>
			<p class="MLP_text ParaOverride-1">Nedaleko domu bez vchodu rostla stará třešeň s&#160;mohutnou větví stvořenou patrně k&#160;sezení. Bylo odsud vidět celou neexistující vesnici i&#160;cestu vedoucí k&#160;temnému lesu, který jsem často používal k&#160;zabloudění. Několikrát jsem se v&#160;něm ztratil opravdu důkladně a&#160;oba, já i&#160;les, jsme si to patřičně užili.</p>
			<p class="MLP_text ParaOverride-1">Větev třešně občas ronila pryskyřnaté slzy, které se nedaly vyprat z&#160;oblečení.</p>
			<p class="MLP_text ParaOverride-1">Haně bylo kolem čtrnácti.</p>
			<p class="MLP_text ParaOverride-1">Z&#160;celé vsi zbyly jen půdorysy, takže vlastně byla dvojrozměrná. Čtverce a&#160;obdélníky porostlé odlišnou vegetací dávaly tušit, kde stávaly domy. V&#160;těch místech se kdysi lidé ukrývali před lijáky, slunečním žárem a&#160;před stíny vycházejícími z&#160;lesa.</p>
			<p class="MLP_text ParaOverride-1">Pod kameny, které místy zbyly ze základů domovních zdí, žily ve vlhku lesklé černé stonožky a&#160;bílé larvy.</p>
			<p class="MLP_text ParaOverride-1">Do patnáctileté Šárky jsem se zamiloval na první pohled.</p>
			<p class="MLP_text ParaOverride-1">Uviděl jsem její čistou tvář v&#160;okně, mezi uschlými pelargóniemi, které tu trčely z&#160;květináčů.</p>
			<p class="MLP_text ParaOverride-1">„To skáčete oknem, když nemáte dveře, slečno?“ zeptal jsem se městským hlasem.</p>
			<p class="MLP_text ParaOverride-1">„Ano,“ řekla vážně.</p>
			<p class="MLP_text ParaOverride-1">Zapřemýšlel jsem na chvíli, jak dál, polknul jsem nervózní slinu a&#160;usmál se: „A&#160;jak se pak vracíte domů, když nemáte okna v&#160;přízemí?“</p>
			<p class="MLP_text ParaOverride-1">„Nevím,“ řekla a&#160;pokrčila rameny.</p>
			<p class="MLP_text ParaOverride-1">Ještě ten den jsem ji objal. Dlouze a&#160;neobyčejně. Oči měla, stejně jako její sestry, světlé a&#160;tak nějak opilé. Byl v&#160;nich vždy trochu přítomný pláč. Přechod obličeje do vlasů měla rozostřený jemnými chloupky. Ve spojení s&#160;podvečerním sluncem to působilo, jako by její pleť zářila, jako by byla zamlžena lehkou aurou.</p>
			<p class="MLP_text ParaOverride-1">Pozorovali jsme spolu dřevorubce močící u&#160;modřínů. V&#160;noci se tomu smála pod větvemi obtěžkanými spoustou třešní a&#160;hvězd. Bolelo ji břicho.</p>
			<p class="MLP_text ParaOverride-1">O&#160;dva roky později jsem se s&#160;Marií (rok po letní lásce s&#160;Hanou) miloval ve sklepě mezi sklenicemi se zavařeným ovocem. Sklenice stály na policích podél vlhkých stěn. Na každé nádobě byl štítek s&#160;názvem ovoce a&#160;s&#160;letopočtem. Myslel jsem na to, která z&#160;dívek má tak úhledný rukopis, ale nechtěl se na to Marie, držící se v&#160;předklonu jedné z&#160;polic, ptát.</p>
			<p class="MLP_text ParaOverride-1">Malým oknem sem vnikalo malé sluneční světlo a&#160;z&#160;naloženého ovoce a&#160;skla dělalo zázrak.</p>
			<p class="MLP_text ParaOverride-1">Při našem milování do sebe sklenice jemně narážely. Vytvářeli jsme tak jako vedlejší produkt skleněnou hudbu podobnou zvonkohře.</p>
			<p class="MLP_text ParaOverride-1">Při orgasmu se rozbily Višně 1972 a&#160;Ostružiny 1966.</p>
			<p class="MLP_text ParaOverride-1">Olina uměla tančit (samozřejmě) a&#160;mluvit tichou šeptavou řečí, podobnou nějakému latinskoamerickému jazyku. Domýšlel jsem se, co říká, ale uhádl jsem to jenom jednou.</p>
			<p class="MLP_text ParaOverride-1">Často se divoce smála některým mým slovům bez ohledu na to, zda byla ta slova ke smání určena. Smála se i&#160;některým výrazům mé tváře, bez ohledu na mne.</p>
			<p class="MLP_text ParaOverride-1">Smála se ještě 29. srpna. Pak ztichla, otočila se tak pomalu, jako by se otáčela pod vodní hladinou, a&#160;vešla do domu. Z&#160;něj se ozývalo až do noci jen ticho. Čekal jsem až do rozednění a&#160;pak se šel rozloučit.</p>
			<p class="MLP_text ParaOverride-1">Po pěti letech od prvních prázdnin <span class="MLP_znak_kurziva_11b">tam</span> mě vítala Lenka s&#160;odevzdanou a&#160;tichou vášní. Byla již v&#160;domě sama a&#160;opakovaný dvouměsíční rituál letní lásky byl pro ni i&#160;pro mne samozřejmý a&#160;neodvratný.</p>
			<p class="MLP_text ParaOverride-1">Ze všech sester měla nejméně otázek a&#160;ještě méně chuti odpovídat na otázky mé.</p>
			<p class="MLP_text ParaOverride-1">Léto bylo němé a&#160;krásné jako balet; jako němý film. Jako balet v&#160;němém filmu.</p>
			<p class="MLP_text ParaOverride-1">Ticho nám pomohlo slyšet a&#160;vidět zvláštní věci, umožnilo nám prožít spolu to, co obyčejně bývá privilejí osamělých.</p>
			<p class="MLP_text ParaOverride-1">Jednoho bezmračného podvečera na konci srpna jsme se objali přede dveřmi do pravděpodobné ložnice. Věděla, že je to naposledy, a&#160;smála se úzkostně. Bál jsem se toho, co bude dál, a&#160;bál jsem se i&#160;toho, co už dál nebude. Ona také, ale jinak…</p>
			<p class="MLP_text_bez1radku_-12-0- ParaOverride-1">Té noci vyhnal veliký požár z&#160;lesa nevídaná zvířata a&#160;několik zpanikařených stromů.</p>
			<p class="MLP_text_bez1radku_-12-0- ParaOverride-1">Když jsem se po mnoha letech, během kterých jsem nevěděl, jak najít cestu, vrátil na to místo, uviděl jsem jen veliký obdélník světle­zelených kopřiv v&#160;obrovském lánu kopřiv tmavších. Dům již nebyl, ale stále k&#160;němu vedly dva žulové schody. Hrob psa Čerta ani ostatní hroby jsem nenašel.</p>
			<p class="MLP_text ParaOverride-1">Byl podzim a&#160;kopřivami bez rozdílu barvy lomcoval urputný vítr, který zároveň hnal po nebi neuspořádané mraky.</p>
		</div>
</body>
</html>