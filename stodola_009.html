<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Plachetnice">
    <meta name="apple-mobile-web-app-capable" content="yes">
    <title>Plachetnice</title>
    <link rel="stylesheet" href="./style/style.min.css" media="screen" integrity="sha256-dlkCQ9MQh5oxAfMtrYDdL9ybtARKFvUqJ8LWHV/xGrM=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86828">
    <meta name="application-name" content="Martin Němec: Stodola">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Stodola">
    <meta property="og:title" content="Stodola">
    <meta property="og:type" content="book">
    <meta property="og:book:author" content="Martin Němec">
    <meta property="twitter:title" content="Martin Němec: Stodola">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./stodola_008.html">
    <link rel="next" href="./stodola_010.html">
    <meta name="nb-order" content="5">
    <link rel="self" href="stodola_009.html">
    <meta name="nb-identifier" content="nemec-stodola-1721398">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2956" data-nb-chars="18593">
    <nav role="doc-toc">
      <ul class="plain section">
        <li><a href="stodola_005.html">Věnování</a></li>
        <li><a href="stodola_006.html">Prolog</a></li>
        <li><a href="stodola_007.html">Stodola</a></li>
        <li><a href="stodola_008.html">Malgo sa kater</a></li>
        <li><a href="stodola_009.html">Plachetnice</a></li>
        <li><a href="stodola_010.html">Déšť</a></li>
        <li><a href="stodola_011.html">Díra</a></li>
        <li><a href="stodola_012.html">3× fejeton osamělé ženy</a>
          <ol class="headings-toc">
            <li><a href="stodola_012.html#virtuosové">Virtuosové</a></li>
            <li><a href="stodola_012.html#abiturienti">Abiturienti</a></li>
            <li><a href="stodola_012.html#zesnulí">Zesnulí</a></li>
          </ol>
        </li>
        <li><a href="stodola_013.html">Pět sester</a></li>
        <li><a href="stodola_014.html">Samuraj</a></li>
        <li><a href="stodola_015.html">Kojná</a></li>
        <li><a href="stodola_016.html">Skrytá tvář operní inscenace</a></li>
        <li><a href="stodola_017.html">Ponorka</a></li>
        <li><a href="stodola_018.html">Koleda</a></li>
        <li><a href="stodola_019.html">Epidemická choroba na tři</a></li>
        <li><a href="stodola_020.html">Earl grey</a></li>
        <li><a href="stodola_021.html">Velké a&nbsp;malé ryby</a></li>
        <li><a href="stodola_022.html">Noční tramvaj</a></li>
        <li><a href="stodola_023.html">První auto Paula F. Shoenlebena</a></li>
        <li><a href="stodola_024.html">Alzheimer’s game</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./stodola_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="11"><span class="idea" data-nb-ref-number="1" id="idea1" data-nb-words="1" data-nb-chars="11">Plachetnice</span></h1>
        <section>
          <p class="chunk" data-nb-ref-number="2" data-nb-words="21" data-nb-chars="139"><span class="idea" data-nb-ref-number="2" id="idea2" data-nb-words="21" data-nb-chars="139">Malý Josef nemohl dospat. Po&nbsp;noční bouřce s&nbsp;lijákem byl vzduch za&nbsp;pootevřeným oknem podkrovní ložnice cítit mokrou trávou a&nbsp;dobrodružstvím.</span></p>
          <p class="chunk" data-nb-ref-number="3" data-nb-words="46" data-nb-chars="265"><span class="idea" data-nb-ref-number="3" id="idea3" data-nb-words="46" data-nb-chars="265">Každoletní měsíc u&nbsp;velkého Josefa a&nbsp;Magdy ve&nbsp;vesnici Vřesy miloval. Domníval se, že&nbsp;Josef a&nbsp;Magda jsou jeho rodiče (ta shoda jmen a&nbsp;tak…), nebyl si&nbsp;ale zcela jistý, a&nbsp;tak jim raději říkal jmény. (Ve skutečnosti velký Josef nebyl jeho otcem, ale nevlastním bratrem.)</span></p>
          <p class="chunk" data-nb-ref-number="4" data-nb-words="23" data-nb-chars="154"><span class="idea" data-nb-ref-number="4" id="idea4" data-nb-words="23" data-nb-chars="154">Ačkoliv každý zde strávený den byl pro malého Josefa svátkem, ten nadcházející měl být zvlášť výjimečný. Vždyť půjde s&nbsp;velkým Josefem pouštět plachetnici!</span></p>
          <p class="chunk" data-nb-ref-number="5" data-nb-words="92" data-nb-chars="599"><span class="idea" data-nb-ref-number="5" id="idea5" data-nb-words="92" data-nb-chars="599">Malý Josef konečně uslyšel dole v&nbsp;kuchyni cinkání nádobí, neklamnou známku toho, že&nbsp;již Magda připravuje snídani, a&nbsp;vyskočil hbitě z&nbsp;postele. Přitom si&nbsp;všimnul malé, jemně nažloutlé skvrnky uprostřed prostěradla. Zamračil se, vylovil z&nbsp;kapsy kalhot přehozených přes židli kapesník a&nbsp;kousek ho&nbsp;namočil vodou ze&nbsp;sklenky na&nbsp;nočním stolku. Když skvrnu pečlivě vyčistil (jako obvykle), ustlal peřinu a&nbsp;polštář nejúhledněji, jak to&nbsp;jen šlo, a&nbsp;přistoupil k&nbsp;oknu. Přivoněl k&nbsp;divokému vzduchu plnému příslibů a&nbsp;pozdravil vážně obrovský strom, který mu&nbsp;ve&nbsp;větru kynul větvemi se&nbsp;spoustou temně zelených listů.</span></p>
          <p class="chunk" data-nb-ref-number="6" data-nb-words="13" data-nb-chars="72"><span class="idea" data-nb-ref-number="6" id="idea6" data-nb-words="13" data-nb-chars="72">Velký Josef s&nbsp;kšandami na&nbsp;nahé hrudi kráčel rozvážně pro vodu ke&nbsp;studni.</span></p>
          <p class="chunk" data-nb-ref-number="7" data-nb-words="35" data-nb-chars="205"><span class="idea" data-nb-ref-number="7" id="idea7" data-nb-words="35" data-nb-chars="205">Studna vyhloubená u&nbsp;velikého žulového kamene pod vrbou měla na&nbsp;dně kousky slídy odloupané z&nbsp;toho kamene. Slída se&nbsp;v&nbsp;ranním slunci třpytila jako nějaký poklad. Malý Josef si&nbsp;díky tomu vždy vzpomněl na&nbsp;zimu.</span></p>
          <p class="chunk" data-nb-ref-number="8" data-nb-words="107" data-nb-chars="689"><span class="idea" data-nb-ref-number="8" id="idea8" data-nb-words="107" data-nb-chars="689">Vřesy byla vesnice v&nbsp;podhůří, ve&nbsp;které se&nbsp;většina obyvatel, přes léto rolníků, měnila během dlouhé zimy, kdy pokryl krajinu příkrov sněhu, v&nbsp;brusiče skla. Před mnohými chalupami a&nbsp;domky se&nbsp;pak vršily hromady odpadu&nbsp;– drobných odřezků a&nbsp;úlomků skla i&nbsp;nepovedených korálků nejrozmanitějších barev. Místní lidé používali skleněné zbytky k&nbsp;posypávání úzkých, ve&nbsp;sněhu vyšlapaných či&nbsp;proházených cestiček, namísto jinde obvyklého písku či&nbsp;popelu. Když sem malý Josef poprvé přijel na&nbsp;zimní týden, svítilo slunce a&nbsp;v&nbsp;cukrově bílé krajině zářily barevné pěšinky jako duhové stužky. Jakmile je&nbsp;uviděl oknem autobusu, začal se&nbsp;smát. Potůčky barev tekoucí mezi závějemi od&nbsp;domu k&nbsp;domu byly zázračné.</span></p>
          <p class="chunk" data-nb-ref-number="9" data-nb-words="45" data-nb-chars="297"><span class="idea" data-nb-ref-number="9" id="idea9" data-nb-words="45" data-nb-chars="297">Dnes je&nbsp;ale letní den bílých oblaků na&nbsp;modré obloze, den vypuštění dokončené plachetnice, pojmenované Magdou záhadným jménem Fatale. Velký Josef dokonce napsal to&nbsp;nezvyklé slovo štětečkem na&nbsp;její elegantní bok. Loď se&nbsp;třemi stěžni a&nbsp;plachtovím z&nbsp;jemného hedvábí, které ušila Magda, byla překrásná.</span></p>
          <p class="chunk" data-nb-ref-number="10" data-nb-words="12" data-nb-chars="69"><span class="idea" data-nb-ref-number="10" id="idea10" data-nb-words="12" data-nb-chars="69">Malý Josef seběhl po&nbsp;dřevěných schodech do&nbsp;chodby a&nbsp;vtrhl do&nbsp;kuchyně.</span></p>
          <p class="chunk" data-nb-ref-number="11" data-nb-words="12" data-nb-chars="71"><span class="idea" data-nb-ref-number="11" id="idea11" data-nb-words="12" data-nb-chars="71">„Á, pan kapitán si&nbsp;dnes nějak přivstal…,“ přivítala ho&nbsp;Magda s&nbsp;úsměvem.</span></p>
          <p class="chunk" data-nb-ref-number="12" data-nb-words="80" data-nb-chars="489"><span class="idea" data-nb-ref-number="12" id="idea12" data-nb-words="80" data-nb-chars="489">Malý Josef pozdravil, usedl ke&nbsp;stolu s&nbsp;prostřenou snídaní a&nbsp;dravě se&nbsp;zakousl do&nbsp;krajíce chleba. Otevřely se&nbsp;dveře a&nbsp;vešel velký Josef s&nbsp;konví vody. Odkašlal si&nbsp;a&nbsp;hlubokým hlasem pomalu řekl: „Tak dneska z&nbsp;toho plachtění nebude nic, Pepku. Potok se&nbsp;po&nbsp;tom nočním lijáku pěkně rozvodnil…“ Pohlédl krátce na&nbsp;malého Josefa, který na&nbsp;něho nevěřícně zíral s&nbsp;pootevřenou pusou plnou nedožvýkaného jídla. Velký Josef pokrčil širokými rameny: „No, to&nbsp;se&nbsp;nedá svítit, musíme počkat, až&nbsp;voda opadne!“</span></p>
          <p class="chunk" data-nb-ref-number="13" data-nb-words="26" data-nb-chars="161"><span class="idea" data-nb-ref-number="13" id="idea13" data-nb-words="26" data-nb-chars="161">Malý Josef zaklapl ústa a&nbsp;pracně polkl, pomáhaje si&nbsp;při tom celým tělem. Magda na&nbsp;něho lítostivě pohlédla: „Vynesem na&nbsp;zahradu vanu, co&nbsp;říkáš?“ odtušila nejistě.</span></p>
          <p class="chunk" data-nb-ref-number="14" data-nb-words="10" data-nb-chars="53"><span class="idea" data-nb-ref-number="14" id="idea14" data-nb-words="10" data-nb-chars="53">Na&nbsp;chleba s&nbsp;máslem a&nbsp;medem dopadly dvě obrovské slzy.</span></p>
          <p class="chunk" data-nb-ref-number="15" data-nb-words="22" data-nb-chars="132"><span class="idea" data-nb-ref-number="15" id="idea15" data-nb-words="22" data-nb-chars="132">O&nbsp;půl hodiny později, když Magda myla v&nbsp;kuchyni nádobí a&nbsp;dojídala zklamáním osolený krajíc, se&nbsp;malý Josef vydal obezřetně ke&nbsp;garáži.</span></p>
          <p class="chunk" data-nb-ref-number="16" data-nb-words="18" data-nb-chars="134"><span class="idea" data-nb-ref-number="16" id="idea16" data-nb-words="18" data-nb-chars="134">Velký Josef, doprovázený psem Jiskrou, vyrazil na&nbsp;každodenní obhlídku králíků a&nbsp;jehňat. Starost o&nbsp;slepice přenechával velkoryse Magdě.</span></p>
          <p class="chunk" data-nb-ref-number="17" data-nb-words="55" data-nb-chars="329"><span class="idea" data-nb-ref-number="17" id="idea17" data-nb-words="55" data-nb-chars="329">V&nbsp;garáži (bůh ví, proč se&nbsp;tomu přístavku plnému harampádí, jak mínila Magda, či&nbsp;vercajku, jak soudil Josef, tak říkalo, když auto se&nbsp;tu&nbsp;nikdy neobjevilo) na&nbsp;starém pořezaném ponku ležela Fatale. Malý Josef se&nbsp;do&nbsp;místnosti, kam chodíval jen v&nbsp;doprovodu velkého, vplížil jako zloděj. Jaký zloděj? pomyslil si, ta&nbsp;loď je&nbsp;přece jeho!</span></p>
          <p class="chunk" data-nb-ref-number="18" data-nb-words="33" data-nb-chars="177"><span class="idea" data-nb-ref-number="18" id="idea18" data-nb-words="33" data-nb-chars="177">Za&nbsp;malou chvíli stál u&nbsp;potoka a&nbsp;trochu zaraženě zíral na&nbsp;kalný proud, nejméně o&nbsp;metr širší a&nbsp;o&nbsp;čtvrt metru vyšší, než jak jej znal. Voda se&nbsp;divoce valila a&nbsp;působila nepřátelsky.</span></p>
          <p class="chunk" data-nb-ref-number="19" data-nb-words="49" data-nb-chars="279"><span class="idea" data-nb-ref-number="19" id="idea19" data-nb-words="49" data-nb-chars="279">Malý Josef, držící trojstěžník opatrně oběma rukama, nejprve zaváhal a&nbsp;pak zcela podlehl malomyslnosti. Vrátí se&nbsp;domů. Snad ještě nikdo na&nbsp;jeho útěk nepřišel? A&nbsp;bude se&nbsp;těšit na&nbsp;den, kdy voda opadne. Měl radost, že&nbsp;k&nbsp;tomu rozhodnutí došel, a&nbsp;byl v&nbsp;té věci na&nbsp;sebe patřičně pyšný.</span></p>
          <p class="chunk" data-nb-ref-number="20" data-nb-words="9" data-nb-chars="49"><span class="idea" data-nb-ref-number="20" id="idea20" data-nb-words="9" data-nb-chars="49">„Plave vůbec ta&nbsp;kocábka?“ ozvalo se&nbsp;za&nbsp;jeho zády.</span></p>
          <p class="chunk" data-nb-ref-number="21" data-nb-words="55" data-nb-chars="334"><span class="idea" data-nb-ref-number="21" id="idea21" data-nb-words="55" data-nb-chars="334">Josef se&nbsp;otočil za&nbsp;krákoravým hlasem a&nbsp;zamračil se. Slovo kocábka ani tón hlasu se&nbsp;mu&nbsp;nezamlouvaly. Dva místní kluci, ušatý s&nbsp;holou hlavou a&nbsp;zrzavý s&nbsp;pihovatou tváří, ho&nbsp;pozorovali s&nbsp;přezíravým zájmem. Mluvil ten zrzavý se&nbsp;zkříženýma rukama na&nbsp;prsou, podupávající navíc netrpělivě nohou: „Tu si&nbsp;asi nestavěl ty, že&nbsp;ne?“ řekl posměšně.</span></p>
          <p class="chunk" data-nb-ref-number="22" data-nb-words="16" data-nb-chars="98"><span class="idea" data-nb-ref-number="22" id="idea22" data-nb-words="16" data-nb-chars="98">Josef se&nbsp;zahleděl na&nbsp;špičky bot a&nbsp;neochotně zamumlal téměř neslyšně: „S&nbsp;Josefem… s&nbsp;Josefem Károu.“</span></p>
          <p class="chunk" data-nb-ref-number="23" data-nb-words="9" data-nb-chars="57"><span class="idea" data-nb-ref-number="23" id="idea23" data-nb-words="9" data-nb-chars="57">Pihovatý řečník se&nbsp;otočil ke&nbsp;kumpánovi: „Rozuměl jsi mu?“</span></p>
          <p class="chunk" data-nb-ref-number="24" data-nb-words="5" data-nb-chars="41"><span class="idea" data-nb-ref-number="24" id="idea24" data-nb-words="5" data-nb-chars="41">„Ani hovno,“ prohlásil bezvlasý otráveně.</span></p>
          <p class="chunk" data-nb-ref-number="25" data-nb-words="100" data-nb-chars="619"><span class="idea" data-nb-ref-number="25" id="idea25" data-nb-words="100" data-nb-chars="619">Rozpačitost malého Josefa se&nbsp;proměnila v&nbsp;zoufalství. S&nbsp;dětmi mu&nbsp;to&nbsp;většinou nešlo. Měl sice mlhavý pocit, že&nbsp;i&nbsp;on je&nbsp;patrně dítětem (ve skutečnosti dítětem nebyl), kdykoliv chtěl ale proniknout do&nbsp;dětských komunit, což samozřejmě chtěl (hrajou si, směj být občas špinavý a&nbsp;tak…), zjistil, že&nbsp;jsou uzavřené a&nbsp;on je&nbsp;jen více či&nbsp;méně tolerovaným vetřelcem. Svět dospělých, ve&nbsp;kterém trávil mnohem víc času, byl pro něho zas většinou nepochopitelný a&nbsp;nudný. Výjimkou byly prázdniny ve&nbsp;Vřesu a&nbsp;sex (ve skutečnosti to&nbsp;nebyl sex, ale obnažování) s&nbsp;jeho sestrou Annou. (Ve skutečnosti to&nbsp;nebyla jeho sestra, ale ošetřovatelka.)</span></p>
          <p class="chunk" data-nb-ref-number="26" data-nb-words="9" data-nb-chars="57"><span class="idea" data-nb-ref-number="26" id="idea26" data-nb-words="9" data-nb-chars="57">Zrzavý prolomil ticho: „Tak ukaž, jak ty&nbsp;necky poplavou!“</span></p>
          <p class="chunk" data-nb-ref-number="27" data-nb-words="74" data-nb-chars="483"><span class="idea" data-nb-ref-number="27" id="idea27" data-nb-words="74" data-nb-chars="483">Josef se&nbsp;neochotně, ale odevzdaně otočil k&nbsp;potoku a&nbsp;položil Fatale do&nbsp;kalné vody u&nbsp;břehu něžně, jako matka ukládá spící dítě do&nbsp;postýlky. Nemohl dopustit jakoukoliv pochybnost o&nbsp;způsobilosti své plachetnice plout. Loďka se&nbsp;dostala do&nbsp;protiproudu a&nbsp;chvějivě lelkovala na&nbsp;místě. Chlapci se&nbsp;přiblížili. Holohlavý náhle vytáhl klacek, který skrýval za&nbsp;zády, a&nbsp;než mu&nbsp;v&nbsp;tom překvapený Josef dokázal zabránit, pošťouchl jím plachetnici do&nbsp;proudu. Ta&nbsp;s&nbsp;nečekanou rychlostí vyrazila kupředu.</span></p>
          <p class="chunk" data-nb-ref-number="28" data-nb-words="84" data-nb-chars="518"><span class="idea" data-nb-ref-number="28" id="idea28" data-nb-words="84" data-nb-chars="518">Malý Josef vyskočil a&nbsp;vydal ze&nbsp;sebe klokotavý vysoký zvuk, který se&nbsp;z&nbsp;něho vydral jen tehdy, když se&nbsp;ocitl v&nbsp;nejvyšším ohrožení. Kluci se&nbsp;chraplavé rozesmáli. Josef po&nbsp;jednom z&nbsp;nich bezhlavě švihl paží a&nbsp;nečekaně se&nbsp;trefil do&nbsp;jeho ramene. Chlapec zasyčel bolestí, ale ránu neopětoval. Měl na&nbsp;paměti rezolutní slova matky: „Toho Pepíčka nebohýho od&nbsp;Károvejch si&nbsp;ani nevšimneš. Mohl by&nbsp;mít z&nbsp;těch vašich vylomenin smrt, chudák!“ A&nbsp;na paměti měl i&nbsp;otcův vepřovicový řemen, připravený kdykoli matčina nařízení verifikovat.</span></p>
          <p class="chunk" data-nb-ref-number="29" data-nb-words="24" data-nb-chars="149"><span class="idea" data-nb-ref-number="29" id="idea29" data-nb-words="24" data-nb-chars="149">Malý Josef zběsile a&nbsp;směšně vyběhl podél potoka za&nbsp;plovoucí lodí. Holohlavý chlapec se&nbsp;držel za&nbsp;rameno a&nbsp;volal za&nbsp;ním: „Kriple! Kriplovatej kreténe!“</span></p>
          <p class="chunk" data-nb-ref-number="30" data-nb-words="32" data-nb-chars="205"><span class="idea" data-nb-ref-number="30" id="idea30" data-nb-words="32" data-nb-chars="205">„Chcípákuuu! Magoreee pidlovokeeej!“ přidal se&nbsp;druhý, sebral ze&nbsp;břehu kámen a&nbsp;pokusil se&nbsp;jím trefit proudem unášenou Fatale. Kámen šplouchl do&nbsp;vody nedaleko od&nbsp;ní&nbsp;a&nbsp;loďka vzápětí zmizela za&nbsp;nízkým keříkem.</span></p>
          <p class="chunk" data-nb-ref-number="31" data-nb-words="182" data-nb-chars="1156"><span class="idea" data-nb-ref-number="31" id="idea31" data-nb-words="182" data-nb-chars="1156">Malý Josef nechal nadávky i&nbsp;oba chlapce za&nbsp;sebou. Jeho svět se&nbsp;zúžil na&nbsp;jediné&nbsp;– musí dostihnout svou plachetnici a&nbsp;za jakoukoliv cenu ji&nbsp;zachránit. Proběhl hustým křovím, nevnímaje mnohé škrábance, a&nbsp;zahlédl bílé plachty právě mizící pod kamenným můstkem. Námahou i&nbsp;vzrušením mu&nbsp;divoce tlouklo srdce, dýchal nahlas a&nbsp;rychle. Doběhl k&nbsp;můstku a&nbsp;nahlédl do&nbsp;temného tunelu pod ním, ve&nbsp;kterém loď zmizela. V&nbsp;kalném šeru, kdesi uprostřed stísněného prostoru, se&nbsp;cosi bělalo. Na&nbsp;Josefa dýchl hnilobný chlad. Spolu s&nbsp;hučivým zvukem protékající vody mu&nbsp;to&nbsp;způsobovalo lehké mrazení v&nbsp;zádech. Voda sahala až&nbsp;k&nbsp;mechem a&nbsp;plísní porostlým kamenům, tvořícím vnitřní stěny stavby. Malý Josef zaváhal, pak vyběhl po&nbsp;nízkém náspu na&nbsp;silničku vedoucí přes most a&nbsp;slezl k&nbsp;ústí tunelu na&nbsp;druhé straně. Popálení od&nbsp;vysokých kopřiv v&nbsp;rozrušení ani nevnímal. Nyní, při pohledu z&nbsp;opačné strany, uviděl zřetelně plachetnici zachycenou nějakými klacky, které sem patrně přinesla velká voda. Větve propletené kusy igelitu a&nbsp;všelijakým zabláceným odpadem, klátící se&nbsp;v&nbsp;proudu vody sem a&nbsp;tam, působily jako chapadla černé chobotnice nebo lesklé nohy obrovského zmítajícího se&nbsp;pavouka.</span></p>
          <p class="chunk" data-nb-ref-number="32" data-nb-words="118" data-nb-chars="715"><span class="idea" data-nb-ref-number="32" id="idea32" data-nb-words="118" data-nb-chars="715">Malý Josef si&nbsp;po&nbsp;krátkém zaváhání vyzul zánovní boty i&nbsp;ponožky, vyhrnul nohavice kalhot a&nbsp;se zaťatými zuby vstoupil do&nbsp;potoka. I&nbsp;když se&nbsp;držel při kraji, šlo se&nbsp;mu&nbsp;proti proudu obtížně. Nejhorší byly doteky bosých nohou o&nbsp;zaneřáděné dno plné blátivých nerovností. Josef si&nbsp;nepamatoval, že&nbsp;by&nbsp;někdy byl tak statečný, ale ani povznášející pocit vlastního hrdinství by&nbsp;ho&nbsp;nepřiměl brodit se&nbsp;dál, kdyby nešlo o&nbsp;jeho plachetnici Fatale. K&nbsp;překonání sebe sama ho&nbsp;vedlo ohrožení vytoužené lodi. Vždyť se&nbsp;rodila pod rukama velkého a&nbsp;očima malého Josefa celých deset dnů! Bílá krasavice s&nbsp;plachtami, provazovými žebříky, se&nbsp;strážními koši na&nbsp;vrcholcích stěžňů a&nbsp;kulatými okénky do&nbsp;kajut v&nbsp;podpalubí mu&nbsp;byla v&nbsp;tu chvíli vším.</span></p>
          <p class="chunk" data-nb-ref-number="33" data-nb-words="34" data-nb-chars="211"><span class="idea" data-nb-ref-number="33" id="idea33" data-nb-words="34" data-nb-chars="211">Zbývalo ještě pár kroků, když zahlédl těsně před sebou rychlý pohyb. Vyjekl leknutím a&nbsp;zůstal stát. Kolem nohy mu&nbsp;proplavala velká krysa, vyšplhala hbitě na&nbsp;druhý břeh a&nbsp;zmizela ve&nbsp;štěrbině mezi slizkými kameny.</span></p>
          <p class="chunk" data-nb-ref-number="34" data-nb-words="173" data-nb-chars="1063"><span class="idea" data-nb-ref-number="34" id="idea34" data-nb-words="173" data-nb-chars="1063">Malý Josef hluboce vydechl. Z&nbsp;těžkého zápachu, který vládl celému prostoru, a&nbsp;ze strachu, který vládl jeho mysli, se&nbsp;mu&nbsp;sice zvedal žaludek, ale necouvnul. Ještě necelý metr a&nbsp;uchopí svůj ztracený poklad do&nbsp;rukou. Pak konečně opustí to&nbsp;strašné místo, ve&nbsp;kterém neplatí zákony letního dne a&nbsp;kde odplavené předměty metamorfují v&nbsp;přízračná monstra. Ta&nbsp;jej teď, jak se&nbsp;mu&nbsp;zdálo, pozorují bledýma očima. Levá noha se&nbsp;mu&nbsp;náhle propadla do&nbsp;bahnité prohlubně a&nbsp;on si&nbsp;namočil vyhrnutou nohavici. Bosé chodidlo z&nbsp;toho místa rychle osvobodil a&nbsp;našlápl dál od&nbsp;břehu. Noha se&nbsp;mu&nbsp;svezla po&nbsp;něčem kluzkém, co&nbsp;se&nbsp;ještě ke&nbsp;vší hrůze pohnulo. Byl to&nbsp;patrně jen uvolněný kámen ze&nbsp;zbytků umělého dna, který se&nbsp;zaviklal, Josef však s&nbsp;výkřikem ztratil vratkou rovnováhu. Rozhodil instinktivně rukama, aby se&nbsp;něčeho zachytil. Levou rukou v&nbsp;poslední chvíli dosáhl na&nbsp;jednu z&nbsp;kymácejících se&nbsp;větví a&nbsp;pevně ji&nbsp;sevřel. Podařilo se&nbsp;mu&nbsp;tím získat ztracenou stabilitu, klacek, který teď třímal, ale pohnul celou změtí propletených naplavenin věznících plachetnici, a&nbsp;ta se&nbsp;nečekaně osvobodila.</span></p>
          <p class="chunk" data-nb-ref-number="35" data-nb-words="9" data-nb-chars="63"><span class="idea" data-nb-ref-number="35" id="idea35" data-nb-words="9" data-nb-chars="63">Vzápětí se&nbsp;Fatale začala od&nbsp;malého Josefa neodvratně vzdalovat.</span></p>
          <p class="chunk" data-nb-ref-number="36" data-nb-words="42" data-nb-chars="252"><span class="idea" data-nb-ref-number="36" id="idea36" data-nb-words="42" data-nb-chars="252">Velký Josef ihned litoval, že&nbsp;na&nbsp;Magdu zvýšil hlas. Nedělával to&nbsp;často a&nbsp;tentokrát navíc věděl, že&nbsp;byl jeho výpad nepatřičný. V&nbsp;jejím obličeji uviděl stín, který ho&nbsp;přiměl odvrátit oči. Smířlivým tónem řekl: „Jak je&nbsp;to&nbsp;dlouho…, cos ho&nbsp;viděla naposled?“</span></p>
          <p class="chunk" data-nb-ref-number="37" data-nb-words="19" data-nb-chars="107"><span class="idea" data-nb-ref-number="37" id="idea37" data-nb-words="19" data-nb-chars="107">Magda si&nbsp;odhodila z&nbsp;čela pramen vlasů a&nbsp;zahleděla se&nbsp;někam na&nbsp;ubrus: „Já nevím. Asi patnáct, dvacet minut.“</span></p>
          <p class="chunk" data-nb-ref-number="38" data-nb-words="16" data-nb-chars="88"><span class="idea" data-nb-ref-number="38" id="idea38" data-nb-words="16" data-nb-chars="88">Pak na&nbsp;něho pohlédla: „Myslela jsem, že&nbsp;je&nbsp;s&nbsp;tebou u&nbsp;ovcí. Jako vždycky,“ řekla potichu.</span></p>
          <p class="chunk" data-nb-ref-number="39" data-nb-words="9" data-nb-chars="52"><span class="idea" data-nb-ref-number="39" id="idea39" data-nb-words="9" data-nb-chars="52">„Kdy má&nbsp;brát prášky?“ řekl téměř klidně velký Josef.</span></p>
          <p class="chunk" data-nb-ref-number="40" data-nb-words="27" data-nb-chars="172"><span class="idea" data-nb-ref-number="40" id="idea40" data-nb-words="27" data-nb-chars="172">Malý Josef se&nbsp;vypotácel z&nbsp;pod mostu. Než si&nbsp;začal překotně nazouvat boty (ponožkami se&nbsp;nezdržoval), pohlédl toužebně po&nbsp;proudu potoka. Bílé plachty své lodi však nezahlédl.</span></p>
          <p class="chunk" data-nb-ref-number="41" data-nb-words="21" data-nb-chars="146"><span class="idea" data-nb-ref-number="41" id="idea41" data-nb-words="21" data-nb-chars="146">Za&nbsp;chvíli proběhl kolem Daňkova neomítnutého statku a&nbsp;pelášil dál podél zčernalých zdí vyhořelé sklářské dílny ke&nbsp;smetišti, kterým potok protékal.</span></p>
          <p class="chunk" data-nb-ref-number="42" data-nb-words="24" data-nb-chars="153"><span class="idea" data-nb-ref-number="42" id="idea42" data-nb-words="24" data-nb-chars="153">Na&nbsp;smetiště měl zakázáno chodit. Byl tu&nbsp;jen jednou, když doprovázel na&nbsp;poslední pouti rezavý sporák, který zpocený velký Josef vláčel na&nbsp;dřevěném vozíku.</span></p>
          <p class="chunk" data-nb-ref-number="43" data-nb-words="87" data-nb-chars="622"><span class="idea" data-nb-ref-number="43" id="idea43" data-nb-words="87" data-nb-chars="622">Neuvěřitelná spousta odpadků na&nbsp;veliké ploše obklopené stromy tvořila celý levý břeh potoka, takže mnoho zapomenutých předmětů, prorůstajících plevelem, bylo teď omýváno jeho kalnou vodou. Malého Josefa by&nbsp;jindy zajímaly všechny ty&nbsp;zvláštní věci, se&nbsp;kterými se&nbsp;rozloučili jejich někdejší majitelé, dnes ale spěchal dál. Klopýtal přes propletence kovových koster různých spotřebičů, ojeté pneumatiky a&nbsp;jiné často již neidentifikovatelné věci. Pár metrů od&nbsp;břehu zahlédl koutkem oka znepokojující hromádku starého oblečení a&nbsp;mohl by&nbsp;přísahat, že&nbsp;z&nbsp;rukávu plesnivějícího saka trčela ruka s&nbsp;křečovitě sevřenými prsty. Mrtvola!</span></p>
          <p class="chunk" data-nb-ref-number="44" data-nb-words="125" data-nb-chars="749"><span class="idea" data-nb-ref-number="44" id="idea44" data-nb-words="125" data-nb-chars="749">Až&nbsp;najde loď, řekne o&nbsp;ní velkému Josefovi… Teď musí najít svou plachetnici! Hlavou mu&nbsp;prolétla zneklidňující myšlenka a&nbsp;domnělou mrtvolu odsunula kamsi mimo jeho zájem; jednou mu&nbsp;jeho sestra Vendy (ve skutečnosti to&nbsp;nebyla jeho sestra, ale ošetřovatelka) vyprávěla, že&nbsp;všechny potoky ústí do&nbsp;řek, které se&nbsp;pak spojují v&nbsp;mohutné toky, jež vtékají do&nbsp;moří. Dokáže takhle běžet až&nbsp;k&nbsp;moři? (Co svačina, Josef s&nbsp;Magdou, léky a&nbsp;tak…?) Moře musí být daleko, když ho&nbsp;nikdy na&nbsp;vlastní oči neviděl. A&nbsp;přitom o&nbsp;něm tolikrát přemýšlel. Stejně jako o&nbsp;lodích, vydržel i&nbsp;o&nbsp;mořích a&nbsp;oceánech poslouchat celé hodiny (pokud s&nbsp;ním měl kdo takovou trpělivost), nebo se&nbsp;dívat (když ho&nbsp;právě nebolela hlava) na&nbsp;televizní pořady o&nbsp;plavbách po&nbsp;nekonečných vodních dálavách.</span></p>
          <p class="chunk" data-nb-ref-number="45" data-nb-words="27" data-nb-chars="176"><span class="idea" data-nb-ref-number="45" id="idea45" data-nb-words="27" data-nb-chars="176">Malý Josef opatrné proběhl kolem hromady očních protéz, v&nbsp;jejichž skleněných duhovkách se&nbsp;zrcadlilo oblačné nebe, a&nbsp;pomyslil si, že&nbsp;patrně hlídají, aby se&nbsp;odsud nic neodnášelo.</span></p>
          <p class="chunk" data-nb-ref-number="46" data-nb-words="40" data-nb-chars="266"><span class="idea" data-nb-ref-number="46" id="idea46" data-nb-words="40" data-nb-chars="266">Konečně smetiště zvolna ustoupilo přírodě a&nbsp;on se&nbsp;proplétal hustou křovinou, ve&nbsp;které mu&nbsp;potok téměř zmizel. Vřesy nechal definitivně za&nbsp;zády. Kousek dál se&nbsp;již rýsovaly tmavé koruny stromů začínajícího lesa. Vysoké smrky působily i&nbsp;teď dopoledne podvečerním dojmem.</span></p>
          <p class="chunk" data-nb-ref-number="47" data-nb-words="28" data-nb-chars="166"><span class="idea" data-nb-ref-number="47" id="idea47" data-nb-words="28" data-nb-chars="166">Po&nbsp;chvíli se&nbsp;konečně dostal těsně ke&nbsp;kamenitému břehu, odkud uviděl na&nbsp;několik metrů potoka před sebou. Loďka nebyla vidět nikde a&nbsp;on poprvé pocítil únavu a&nbsp;beznaděj.</span></p>
          <p class="chunk" data-nb-ref-number="48" data-nb-words="59" data-nb-chars="369"><span class="idea" data-nb-ref-number="48" id="idea48" data-nb-words="59" data-nb-chars="369">Zastavil se&nbsp;a&nbsp;ohlédl se&nbsp;zpátky. Návrat se&nbsp;mu&nbsp;v&nbsp;tuto chvíli jevil stejně absurdní jako pokračování v&nbsp;cestě. Ocitl se&nbsp;na&nbsp;rozhraní. Nedokázal odhadnout dobu, po&nbsp;kterou plachetnici pronásledoval, ale míra jeho vyčerpání a&nbsp;zoufalství napovídala, že&nbsp;muselo uběhnout několik hodin. Pak si&nbsp;vzpomněl na&nbsp;hedvábné plachty, na&nbsp;modrý nápis Fatale a&nbsp;vyrazil na&nbsp;další cestu po&nbsp;proudu.</span></p>
          <p class="chunk" data-nb-ref-number="49" data-nb-words="79" data-nb-chars="551"><span class="idea" data-nb-ref-number="49" id="idea49" data-nb-words="79" data-nb-chars="551">Klopýtal pomalu po&nbsp;břehu, přeskakoval mnohé kořeny, připomínající mu&nbsp;pařáty dravých ptáků, a&nbsp;přeskakoval mnohé kameny, připomínající mu&nbsp;lebky neznámých zvířat. Zvuky vesnice sem s&nbsp;konečnou platností přestaly doléhat. Ocitl se&nbsp;v&nbsp;cizím světě ostražitého ticha. Odněkud z&nbsp;hloubi lesa, který se&nbsp;před ním rozprostíral, se&nbsp;ozval dlouhý, neznámý zvuk. Jakoby uprostřed dne procitla sama noc. Malý Josef se&nbsp;rozhlédl po&nbsp;mohutných stromech, oplakaných pryskyřicí, a&nbsp;pocítil úzkost. Spíše ze&nbsp;setrvačnosti než z&nbsp;nutkavé potřeby dalšího pronásledování vyrazil dál.</span></p>
          <p class="chunk" data-nb-ref-number="50" data-nb-words="56" data-nb-chars="375"><span class="idea" data-nb-ref-number="50" id="idea50" data-nb-words="56" data-nb-chars="375">Břeh byl v&nbsp;tomhle šerém místě, kam skrz koruny stromů nedopadalo sluneční světlo, blátivý a&nbsp;kluzký. Josef se&nbsp;pokusil překonat těch pár metrů přeskakováním po&nbsp;středně velkých kamenech, téměř pravidelně od&nbsp;sebe vzdálených. První kámen (jednorožec), druhý kámen (rejnok), na&nbsp;třetím kameni, připomínajícím krunýř želvy, mu&nbsp;uklouzla noha a&nbsp;on upadl hlavou na&nbsp;čtvrtý kámen (kámen).</span></p>
          <p class="chunk" data-nb-ref-number="51" data-nb-words="42" data-nb-chars="252"><span class="idea" data-nb-ref-number="51" id="idea51" data-nb-words="42" data-nb-chars="252">Velký Josef doběhl ke&nbsp;štěkajícímu Jiskrovi. Pes stál na&nbsp;břehu u&nbsp;kamenného mostu a&nbsp;vrtěl nad čímsi významně ocasem. Josef sebral z&nbsp;trávy dvě ponožky, strčil je&nbsp;do&nbsp;kapsy a&nbsp;rozeběhl se&nbsp;dál po&nbsp;břehu podél rozvodněného potoka. Jiskra ho&nbsp;radostně následoval.</span></p>
          <p class="chunk" data-nb-ref-number="52" data-nb-words="62" data-nb-chars="367"><span class="idea" data-nb-ref-number="52" id="idea52" data-nb-words="62" data-nb-chars="367">Malý Josef se&nbsp;malátné postavil. Rozhlédl se&nbsp;trochu překvapeně kolem, sáhl si&nbsp;do&nbsp;vlasů a&nbsp;sykl bolestí. Na&nbsp;ruce mu&nbsp;zůstala nepatrná červená stopa. Vyndal z&nbsp;kapsy složený kapesník a&nbsp;namočil ho&nbsp;v&nbsp;potoce, jehož voda se&nbsp;mu&nbsp;již nezdála tak zkalená. Opatrně si&nbsp;cípem mokrého kapesníku otřel bolestivé místo na&nbsp;hlavě. Na&nbsp;bílé látce s&nbsp;modrými proužky se&nbsp;objevila růžová skvrna.</span></p>
          <p class="chunk" data-nb-ref-number="53" data-nb-words="43" data-nb-chars="276"><span class="idea" data-nb-ref-number="53" id="idea53" data-nb-words="43" data-nb-chars="276">Malý Josef se&nbsp;vydal klidným krokem na&nbsp;cestu podél rozšiřujícího se&nbsp;koryta. Ani se&nbsp;nepozastavil nad tím, že&nbsp;nyní kráčí po&nbsp;proudu toku. Šel mezi vysokánské kmeny jehličnatých stromů. Nad jejich tmavými korunami přeletělo s&nbsp;křikem hejno velkých ptáků. Ještě nikdy takové neviděl.</span></p>
          <p class="chunk" data-nb-ref-number="54" data-nb-words="60" data-nb-chars="366"><span class="idea" data-nb-ref-number="54" id="idea54" data-nb-words="60" data-nb-chars="366">Po&nbsp;několika minutách volné chůze došel na&nbsp;místo, kde obrovské stromy, které by&nbsp;jistě neobjalo ani několik mužů držících se&nbsp;za&nbsp;ruce, začaly řídnout. Mezi výkřiky ptáků, jichž na&nbsp;obloze stále přibývalo, uslyšel kdesi před sebou podivný šum, který během chůze nabýval na&nbsp;síle. Když vyšel ze&nbsp;stínu stromů, jejichž koruny se&nbsp;zdály k&nbsp;nedohlédnutí, ocitl se&nbsp;na&nbsp;kraji srázu.</span></p>
          <p class="chunk" data-nb-ref-number="55" data-nb-words="67" data-nb-chars="407"><span class="idea" data-nb-ref-number="55" id="idea55" data-nb-words="67" data-nb-chars="407">Rozprostřelo se&nbsp;pod ním malebné údolí. Nyní pochopil zdroj onoho&nbsp;– teď už&nbsp;velmi silného&nbsp;– šumění. Voda širokého potoka spadala jako vodopád hluboko na&nbsp;dno rokle, kde se&nbsp;spojovala s&nbsp;klidným tokem větší řeky. Okraj srázu byl dostavěn v&nbsp;terasu z&nbsp;obrovských kvádrů žuly, ze&nbsp;které vedly do&nbsp;údolí široké schody. Temné žulové kameny byly hojně protkány žilkami slídy, která jiskřila v&nbsp;odpoledním slunci jako zlato.</span></p>
          <p class="chunk" data-nb-ref-number="56" data-nb-words="16" data-nb-chars="103"><span class="idea" data-nb-ref-number="56" id="idea56" data-nb-words="16" data-nb-chars="103">Malý Josef sestupoval po&nbsp;desítky metrů dlouhém schodišti s&nbsp;námahou, protože schody byly vysoké a&nbsp;strmé.</span></p>
          <p class="chunk" data-nb-ref-number="57" data-nb-words="62" data-nb-chars="420"><span class="idea" data-nb-ref-number="57" id="idea57" data-nb-words="62" data-nb-chars="420">Pod schodištěm vešel na&nbsp;širokou štěrkovou cestu, táhnoucí se&nbsp;údolím téměř souběžně s&nbsp;řekou. Vzduch, který dýchal, byl závratně opojný. Na&nbsp;příkrých březích údolí rostly nízké stromy, na&nbsp;kterých visely girlandy barevných plodů. Malý Josef nikdy neviděl, aby na&nbsp;jednom stromě rostlo tolik ovoce různého tvaru i&nbsp;barvy. Vypadá to, pomyslel si, jako bych procházel sadem vánočních stromků. Bohatě ozdobených vánočních stromků.</span></p>
          <p class="chunk" data-nb-ref-number="58" data-nb-words="15" data-nb-chars="96"><span class="idea" data-nb-ref-number="58" id="idea58" data-nb-words="15" data-nb-chars="96">Po&nbsp;přibližně dvou desítkách minut chůze se&nbsp;tohle štědrovečerní údolí otevřelo a&nbsp;on spatřil moře.</span></p>
          <p class="chunk" data-nb-ref-number="59" data-nb-words="31" data-nb-chars="210"><span class="idea" data-nb-ref-number="59" id="idea59" data-nb-words="31" data-nb-chars="210">Velký Josef vyšel z&nbsp;krémově bílých dveří, opatřených malou cedulkou, na&nbsp;dlouhou chodbu, kde ho&nbsp;čekal tázavý pohled Magdy. Odpověděl pokrčením ramen. Velkými okny dopadalo do&nbsp;němé chodby šikmé podvečerní světlo.</span></p>
          <p class="chunk" data-nb-ref-number="60" data-nb-words="57" data-nb-chars="374"><span class="idea" data-nb-ref-number="60" id="idea60" data-nb-words="57" data-nb-chars="374">Kamenná silnice, po&nbsp;které malý Josef doposud kráčel, se&nbsp;poznenáhlu začala měnit&nbsp;– jednotlivé kamínky, tvořící její povrch, byly teď menší a&nbsp;různobarevné. Pohlédl před sebe. Cesta ubíhající do&nbsp;dáli hrála barvami jak impresionistické plátno. Po&nbsp;dalších pár krocích si&nbsp;uvědomil, aniž ho&nbsp;to&nbsp;vyvedlo z&nbsp;míry, že&nbsp;cestu pokrývá souvislá vrstva drobných kousků hýřivě barevného skla.</span></p>
          <p class="chunk" data-nb-ref-number="61" data-nb-words="42" data-nb-chars="275"><span class="idea" data-nb-ref-number="61" id="idea61" data-nb-words="42" data-nb-chars="275">Skleněná cesta ho&nbsp;zavedla do&nbsp;zálivu, ve&nbsp;kterém nalezl úpravné městečko vystavěné z&nbsp;okrových kamenů a&nbsp;světlého dřeva. Na&nbsp;věži malého kostelíka vyzváněl zvon. V&nbsp;celém městečku nepotkal živou duši. Křupajícími sklíčky došel pak k&nbsp;přístavu, vystavěnému opět z&nbsp;velkých bloků žuly.</span></p>
          <p class="chunk" data-nb-ref-number="62" data-nb-words="25" data-nb-chars="173"><span class="idea" data-nb-ref-number="62" id="idea62" data-nb-words="25" data-nb-chars="173">Zde panoval čilý ruch. Na&nbsp;malém prostoru přístaviště se&nbsp;zřejmě soustředila většina místních obyvatel. Důvod jejich hemžení a&nbsp;štěbetání byl evidentní. Malý Josef se&nbsp;rozesmál.</span></p>
          <p class="chunk" data-nb-ref-number="63" data-nb-words="65" data-nb-chars="394"><span class="idea" data-nb-ref-number="63" id="idea63" data-nb-words="65" data-nb-chars="394">Vzrušení davu v&nbsp;přístavu vyvrcholilo v&nbsp;euforii. Malý Josef se&nbsp;přidal a&nbsp;vyhodil vysoko do&nbsp;vzduchu modrou čepici, kterou právě objevil na&nbsp;své hlavě. Čepice letěla vzhůru, až&nbsp;se&nbsp;stala jen stěží rozeznatelným modrým bodem, jen o&nbsp;poznání tmavším než modř nebe. Josefovi v&nbsp;tu chvíli dorostla na&nbsp;rozesmáté hlavě další čepice, kterou opět vyhodil, a&nbsp;ona vzlétla za&nbsp;předešlou. Tak se&nbsp;to&nbsp;stále opakovalo.</span></p>
          <p class="chunk" data-nb-ref-number="64" data-nb-words="36" data-nb-chars="230"><span class="idea" data-nb-ref-number="64" id="idea64" data-nb-words="36" data-nb-chars="230">Moře bylo tak čisté, že&nbsp;bylo možné uvidět stovky a&nbsp;tisíce roztodivných živočichů v&nbsp;něm plovoucích. V&nbsp;nezměrné hloubce zahlédl i&nbsp;gigantické velryby a&nbsp;hlavonožce s&nbsp;chapadly dlouhými stovky metrů. V&nbsp;průzračné vodě jako by&nbsp;levitovali.</span></p>
          <p class="chunk" data-nb-ref-number="65" data-nb-words="23" data-nb-chars="139"><span class="idea" data-nb-ref-number="65" id="idea65" data-nb-words="23" data-nb-chars="139">Lidé v&nbsp;přístavu zvolna ztichli. Podél mola vplula do&nbsp;přístavu krásná loď se&nbsp;zářivě bílými plachtami na&nbsp;třech stěžních. (Modrý nápis a&nbsp;tak…)</span></p>
          <p class="chunk" data-nb-ref-number="66" data-nb-words="18" data-nb-chars="124"><span class="idea" data-nb-ref-number="66" id="idea66" data-nb-words="18" data-nb-chars="124">Malý Josef odhodil sedmou čepici, zvážněl a&nbsp;vykročil na&nbsp;molo. Byl připraven odplout. (Ve skutečnosti byl připraven odplout.)</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./stodola_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>