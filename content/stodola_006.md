---
title: Prolog
contentType: prose
---

> „Je mrtvé!“

> „Je živé!“ odporoval Marťan a rozesmál se. „Jste na omylu. Vidíte tu spoustu světel? Je karneval. A tamhlety nádherné čluny štíhlé jak ženy a nádherné ženy štíhlé jak čluny, ženy s tvářemi jako písek, ženy s ohnivými květy v rukou. Vidím je, docela maličké, jak pobíhají v ulicích. A tam já jedu, na slavnost. Celou noc poplujeme po vodě, budeme zpívat, pít a milovat. Copak to nevidíte?“

> „Pane, támhleto město je mrtvé jako vyschlá ještěrka. Zeptejte se, koho chcete z našich lidí.“

> _(Ray Bradbury: Marťanská kronika,  
> překlad Jarmila Emmerová)_

> „No fidyte – nejlip dyš klidne sedyte. A tetka se vy dofite, kto ja zem. Topše se podyfejte! Já zem Antěl pitfornosty.“

> „No, pitvorný jste dost,“ osmělil jsem se odpovědět, „ale měl jsem vždycky dojem, že andělé mají křídla.“

> „Kšídla!“ zvolal značně popuzen. „Co pych dělal ja s kšídlama? Mein Gott, copak mě mate sa nejake kůrže?“

> _(Edgar Allan Poe: Anděl pitvornosti,  
> překlad Josef Schwarz)_

> „Tady je Punťa,“ řekla maminka a ukázala na řádek písmenek. Honzíkovi se řádek nelíbil. Rezatého Punťu mu vůbec nepřipomínal.

> „A kocour? Ten je tady taky?“ vyzvídal dále Honzík. Možná, že kocour bude vypadat líp. Ale nevypadal. Honzík byl kocourem z babiččina psaní rovněž zklamán.

> „Dědečkův kocour je černý jako komín,“ řekl určitě Honzík, „a tenhle na bříšku prosvítá. Vypadá spíš jako brouk než kocour!“

> „Ty můj malý,“ zasmála se maminka a chtěla Honzíka pochovat. „Vždyť neumíš číst!“

> _(Bohumil Říha: Honzíkova cesta)_
